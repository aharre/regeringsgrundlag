> Nye mål
>
> Regeringsgrundlag
>
> VK Regeringen II Februar 2005

Indholdsfortegnelse
===================

> Side

Nye mål
=======

> **Danmark i den globale økonomi**
>
> Vi skal ruste det danske samfund, den enkelte dan- sker og den enkelte
> virksomhed bedre til at klare udfordringerne fra en stadigt mere åben
> internatio- nal økonomi.
>
> Vi handler stadigt mere med hinanden og rejser stadigt mere over hele
> kloden. Det er simpelthen forudsætningen for vores velstand. Uden
> vores store udenrigshandel og mange internationale inve- steringer
> ville Danmark være et lille, fattigt land.
>
> Derfor skal vi arbejde for fri handel og fri adgang til at investere
> på tværs af grænserne.
>
> Den åbne internationale økonomi medfører også en skærpet konkurrence
> fra lande, som har lavere omkostninger, end vi har her i landet.
> Danske virk- somheder flytter produktion og arbejdspladser til
> udlandet. Men samtidig viser erfaringen, at de herved opnår en
> forbedring af konkurrenceevnen, som giver nye job i Danmark til
> erstatning for dem, der bliver nedlagt.
>
> Vi kan ikke og skal ikke konkurrere på lønnen. Det er ikke vejen frem.
>
> I stedet skal vi konkurrere på viden. På idéer. Og på evnen til at
> omstille os og finde på nye løsnin- ger. Det er vi gode til i Danmark.
>
> Og vi skal blive endnu bedre til det. Så vi også i de kommende år får
> gode, vellønnede job her i Dan- mark i stedet for de job, der
> forsvinder til lavtløns- lande.
>
> Vi skal fremme den enkelte danskers muligheder for at udfolde sig og
> tage initiativ inden for fælles- skabets rammer. Vi skal give
> danskerne større frihed, så vi får et mere dynamisk og kreativt sam-
> fund.
>
> Det indebærer, at vi alle skal være indstillet på løbende at omstille
> os til fremtidens udfordringer.
>
> For tryghed i fremtiden kræver, at vi bliver bedre til at skabe ny
> viden og nye idéer. Og bedre til at omsætte de nye idéer til
> produktion og arbejds- pladser. Bedre til at sætte nye ting i gang.
> Bedre til at opnå en god uddannelse for alle unge. Og bedre til at
> forny vores uddannelse gennem hele livet.
>
> Vi skal derfor gøre Danmark til et førende viden- samfund i verden. Og
> vi skal sikre, at alle kommer med i denne udvikling.
>
> Vi ønsker ikke et todelt samfund med en elite, der kan klare det hele,
> og en restgruppe, som hele tiden er udsat for stor ledighedsrisiko og
> sociale proble- mer. Det hører med til at have et stærkt samfund med
> en stærk konkurrenceevne, at der er en sam- menhængskraft, og at der
> ikke er for stor social og økonomisk ulighed.
>
> Dette er den store udfordring for det danske sam- fund i de kommende
> år.
>
> Regeringen vil derfor udarbejde en ambitiøs, sam- let og flerårig
> strategi for at gøre Danmark til et førende vækst-, viden- og
> iværksættersamfund.
>
> Frem til 2010 vil vi afsætte 10 mia. kr. til styrket uddannelse,
> forskning, innovation og iværksætteri.
>
> Strategien indeholder fire centrale punkter:

-   *Danmark som førende vidensamfund*: Vi sæt- ter det mål, at det
    offentlige og de private virksomheder tilsammen øger indsatsen inden
    for forskning og udvikling, så Danmark i 2010 når op på et beløb
    over 3 pct. af bruttonatio- nalproduktet.

-   *Danmark som førende iværksættersamfund*: Vi sætter det mål, at
    Danmark i 2015 er blandt de samfund i verden, hvor der nystartes
    flest vækstvirksomheder.

-   *Uddannelser i verdensklasse:* Vi sætter det mål, at eleverne i
    folkeskolen bliver blandt verdens bedste til læsning, matematik og
    na- turfag. At alle unge gennemfører en ung- domsuddannelse – og
    mindst 85 pct. i 2010 og 95 pct. i 2015. Og at mindst 45 pct.
    gennem-

> fører en videregående uddannelse i 2010 og 50 pct. i 2015.

-   *Verdens mest konkurrencedygtige samfund:*

> Vi sætter det mål, at Danmark er verdens mest konkurrencedygtige
> samfund i 2015.
>
> Danmark er en del af EU. Vi skal bidrage til, at Europa bliver styrket
> i konkurrencen med USA og Asien, og at Europa bliver verdens mest
> konkur- rencedygtige region.
>
> At nå disse mål er en omfattende, national opgave. Det er nødvendigt,
> at hele det danske samfund står sammen om projektet. Regeringen vil
> derfor ind- drage repræsentanter fra brede grupper i samfundet i
> arbejdet.
>
> Regeringen vil udpege et *Globaliseringsråd* med bred repræsentation
> fra relevante sektorer i sam- fundet. Rådet skal rådgive regeringen om
> strategi- en og bidrage til dens gennemførelse.
>
> Statsministeren er formand for rådet. Økonomi- og erhvervsministeren
> er næstformand.
>
> **En moderne og effektiv offentlig sektor** En tidssvarende og
> effektiv offentlig sektor er et væsentligt bidrag til at forbedre
> samfundets samle- de konkurrencedygtighed. Regeringen vil derfor
> fortsætte arbejdet med at forny og videreudvikle den offentlige
> sektor.
>
> I juni 2004 indgik regeringen en aftale med Dansk Folkeparti om en
> kommunalreform, som skaber en mere enkel offentlig sektor med bedre
> service for borgerne og mere kvalitet for pengene. Kommu- nalreformen
> er den største reform af den offentlige sektor i mange år. Reformen
> træder i kraft den 1. januar 2007.
>
> I forlængelse af kommunalreformen vil regeringen fremsætte forslag om
> en reform af provstiinddelin- gen samt – på baggrund af arbejdet i den
> parlamen- tariske arbejdsgruppe om valgkredsinddelingen – forslag til
> reform af valgkredsene.
>
> Regeringen vil fremsætte forslag om en reform af dansk politi,
> herunder af politiets geografiske struktur. Et effektivt og
> tidssvarende politi, som har den nødvendige kapacitet og
> specialisering, forudsætter store og slagkraftige politikredse. Fær-
> re enheder giver samtidig mindre administration, så flere politifolk
> kan frigøres fra administrative opgaver og i stedet udføre egentligt
> politiarbejde, herunder mere synlig tilstedeværelse i lokalområ- der.
>
> Desuden vil regeringen fremsætte forslag om en reform af retskredsene,
> herunder af den geografi- ske struktur, for at sikre en hurtigere og
> bedre be- tjening af borgerne. Retssagerne ved domstolene skal
> behandles smidigt og effektivt og på et fagligt højt niveau til gavn
> for retssikkerheden.
>
> Såvel politireformen som retskredsreformen skal tage hensyn til en
> ligelig regional udvikling i Danmark. Reformforslagene bliver fremlagt
> i ef- teråret 2005, og reformerne skal træde i kraft sam- tidig med
> kommunalreformen den 1. januar 2007.
>
> **Fremtidens velfærd**
>
> Velfærdskommissionen vil inden udgangen af 2005 fremlægge konkrete
> forslag til reformer, der kan øge beskæftigelsen, og til reformer af
> vel- færdssystemet, som sikrer en socialt afbalanceret og målrettet
> indsats for at hjælpe de grupper, som har mest behov for hjælp.
>
> Regeringen er indstillet på at træffe de beslutnin- ger, som er
> nødvendige for at sikre råderum til og finansiering af fremtidens
> velfærd. Såfremt rege- ringen finder behov for at gennemføre større
> re- former på baggrund af kommissionens arbejde, vil regeringen
> invitere alle Folketingets partier til drøftelser herom.
>
> Med henblik på at fastholde det lange sigt i den økonomiske politik
> vil regeringen i foråret 2006 fremlægge en ny økonomisk flerårsplan
> for Dan- mark. Planen vil blive udarbejdet i lyset af analy- serne fra
> Velfærdskommissionen. Den vil række mindst til 2015 og indeholde klare
> mål for fortsat
>
> vækst i beskæftigelsen, nedbringelse af den offent- lige gæld og
> gradvis sænkning af beskatningen.
>
> Regeringen ønsker et fleksibelt og rummeligt sam- fund, som passer til
> det moderne arbejdsliv og den moderne livsstil. Erhvervsdeltagelsen og
> beskæfti- gelsen er høj i Danmark sammenlignet med andre lande. Det er
> også nødvendigt for at skabe den produktion og de værdier, som skal
> finansiere vel- færdsgoderne. Men mange mennesker oplever en forjaget
> og stresset hverdag. Ikke mindst er der et stærkt tidspres på unge
> familier med små børn.
>
> Den fortravlede hverdag er muligvis også en med- virkende årsag til en
> række livsstilssygdomme.
>
> Derfor vil regeringen nedsætte en bredt sammensat kommission, der skal
> kortlægge hvilke krav, det moderne arbejdsliv og den moderne livsstil
> stiller til et mere fleksibelt samfund i fremtiden, herunder et mere
> fleksibelt arbejdsmarked og mere fleksibel offentlig og privat
> service. Kommissionen skal afslutte sit arbejde inden udgangen af
> 2006.
>
> **En ny og aktiv dansk Europapolitik** Med udvidelsen af EU med 10 nye
> lande står vi med et nyt og samlet EU. EU er rammen om det fremtidige
> samarbejde i Europa. Den kolde krigs
>
> delte Europa er afløst af et demokratisk fællesskab mellem Europas
> stater og folk. Et demokratisk, samarbejdende og stærkt EU er i
> Danmarks inte- resse.
>
> Det udvidede EU skal være åbent, effektivt og beslutningsdygtigt. Det
> er en forudsætning for, at vi fuldt ud kan udnytte de fordele, EU
> giver os. EU skal samtidig være til at forstå. Derfor er det nød-
> vendigt og rigtigt med en ny forfatningstraktat, som samler og
> moderniserer grundlaget for det udvidede EU.
>
> Befolkningen får lejlighed til at tage stilling til den nye EU-traktat
> ved en folkeafstemning. På grund- lag af den brede politiske aftale om
> ”Danmark i det udvidede EU” vil regeringen arbejde aktivt for et dansk
> ja til traktaten. Regeringen vil sikre, at der
>
> inden folkeafstemningen bliver god tid til debat om traktaten.
>
> Der vil i lighed med tidligere folkeafstemninger om EU blive afsat de
> nødvendige midler til oplys- ning og debat. Der vil i overensstemmelse
> med praksis ske en fair fordeling af midler. Regeringen vil drøfte
> rammerne for folkeafstemningen med Folketingets partier.
>
> Traktaten er et godt grundlag for Danmarks aktive og ligeværdige
> deltagelse i det europæiske samar- bejde. Regeringen ønsker en aktiv
> dansk Europa- politik, hvor Danmark er med til at sætte en dags- orden
> for udviklingen af det nye Europa:

-   Vi vil fortsætte indsatsen for åbenhed, nærhed og demokrati i EU.

-   Vi vil støtte et partnerskab for vækst og be- skæftigelse med tre
    hovedmålsætninger: 1) Eu- ropa skal være et mere attraktivt sted at
    inve- stere og arbejde. 2) Forskning og innovation skal være
    fremtidens vækstdynamo. 3) Vores politik skal give de bedste
    betingelser for, at virksomhederne kan oprette flere og bedre ar-
    bejdspladser. Regeringen lægger særlig vægt på en øget satsning på
    forskning, udvikling og uddannelse, der bl.a. fremmer produkter og
    produktioner inden for områder som vedvaren- de energi, renere
    teknologi og anden miljøtek- nologi.

-   Vi skal bruge EU til at fremme en økonomisk og socialt bæredygtig
    udvikling. EU skal an- vendes til at sikre rammerne for de
    europæiske velfærdssamfund. EU skal herigennem styrke mulighederne
    for, at vi kan bevare den danske velfærdsmodel. Indretningen af
    velfærdssam- fundet vil fortsat være en national opgave.

-   Vi skal bruge EU til at fremme en miljømæssig bæredygtig udvikling
    gennem et målrettet ar- bejde for at løfte beskyttelsesniveauet i
    nuvæ- rende og nye medlemslande og for løbende at forbedre
    miljøkvaliteten. Samtidig vil vi arbej-

> de for at fremme anvendelsen af vedvarende energi i EU. Vi vil også
> arbejde for høj fødeva- resikkerhed og dyrevelfærd.

-   Vi vil arbejde for, at EU påtager sig et større globalt ansvar. Vi
    ønsker en flerstrenget ind- sats, hvor vi anvender EU i arbejdet for
    fred, nedrustning og stabilitet, i styrkelse af demo- krati,
    menneskerettigheder og den internationa- le retsorden, i
    forebyggelsen og bekæmpelsen af terror, i bestræbelserne på at skabe
    udvik- ling og bekæmpe nød og fattigdom i verden, samt i den
    internationale miljø- og klimapoli- tik. EU skal også styrke den
    civile krisesty- ringskapacitet.

-   Vi skal målrettet understøtte EU’s nabolandes ønske om et tættere
    samarbejde gennem en sammenhængende og balanceret nabo-politik med
    øget fokus på Rusland og de nye naboer mod øst: Ukraine, Belarus og
    Moldova. Nabo- politikken skal medvirke til at fremme reform-
    processen i landene og derved bane vejen for deres modernisering og
    gradvise økonomiske integration med det indre marked i EU. Dan- mark
    må også videreudvikle sin egen politik over for EU’s nabolande. Ikke
    mindst må vi ef- ter det dramatiske præsidentvalg i Ukraine, hvor
    det lykkedes folket at gennemtrumfe et fair og demokratisk valg,
    opprioritere det dan- ske engagement i dette vigtige europæiske
    land.

-   Vi ser også gerne, at EU spiller en større rolle i indsatsen for at
    løse flygtningeproblemer og bekæmpelsen af ulovlig indvandring og
    græn- seoverskridende kriminalitet.

> Folkeafstemningen om den nye traktat berører ikke de danske forbehold,
> som videreføres i traktaten.
>
> Samtidig åbnes mulighed for, at Danmark – efter en folkeafstemning –
> vil kunne deltage i samarbej- det om retlige og indre anliggender fra
> sag til sag.
>
> Det er regeringens opfattelse, at tiden er løbet fra de gamle
> forbehold fra 1993. Derfor ønsker rege-
>
> ringen, at befolkningen får lejlighed til at tage stil- ling til
> forbeholdene, når tiden er moden.

Danmark som førende vidensamfund
================================

> Forskning og innovation skal have topprioritet i de kommende år.
> Danmark skal blive et af verdens mest idérige og højteknologiske
> samfund. Og vi skal blive bedre til at omsætte ny viden og nye ideer
> til produktion og nye arbejdspladser.
>
> Danmark som førende vidensamfund indgår i den første søjle i
> strategien *Danmark i den globale økonomi*. Bl.a. følgende områder vil
> indgå i strate- gien:
>
> **Investeringer i forskning og teknologi** Danmark skal være blandt de
> absolut førende lande i Europa, når det gælder forskning og udvikling.
>
> Regeringen vil fremlægge en handlingsplan, der sigter på, at det
> offentlige og de private virksom- heder tilsammen øger indsatsen inden
> for forskning og udvikling, så Danmark i 2010 når op på et beløb over
> 3 procent af bruttonationalproduktet.
>
> **Højteknologifonden**
>
> Højteknologifonden skal fremme højteknologisk forskning og innovation
> i et samspil mellem of- fentlig forskning og erhvervslivet.
>
> Fondens midler målrettes udvalgte satsningsområ- der, især
> nanoteknologi, bioteknologi og informa- tions- og
> kommunikationsteknologi. Der vil blive lagt vægt på:

-   Særligt løfterige områder, hvor de erhvervs-

> mæssige interesser er åbenbare, og hvor Danmark samtidig har særlige
> forudsætninger og muligheder, f.eks. inden for sundheds- og
> energiområdet.

-   Krav om samspil mellem offentlige viden-

> institutioner og virksomheder.

-   Forskning og innovation i international top- klasse samt
    teknologioverførsel.

> Fonden starter sin virksomhed i foråret 2005. Fon- dens kapital
> opbygges gradvist gennem en årlig tilførsel fra staten i årene 2005-12
> på i størrelses-
>
> ordenen 2 mia. kr., så den i 2012 vil have en grundkapital på 16 mia.
> kr.
>
> **Universiteter og forskningscentre i verdensklasse**
>
> Det danske samfund har brug for universiteter, der tilhører den
> internationale elite med højeste kvali- tet inden for forskning,
> uddannelse og innovation. Skal dette realiseres, må der ske en
> fokusering af indsatsen. Samlet set har de 12 danske universiteter på
> flere områder en høj kvalitet og produktivitet.
>
> Efter international målestok er de dog hver for sig meget små. De
> danske universiteter kan ikke klare sig på det globale marked, hvis vi
> ikke samler kræfterne.
>
> Midlet er større faglig koncentration og forpligten- de samarbejder om
> den samlede opgaveløsning inden for forskning og uddannelse.
> Regeringen ønsker, at universiteter og institutioner danner
> universitetetskonsortier, der målrettet og strategisk kan profileres
> internationalt.
>
> De nye universitetsbestyrelsers opgave er bl.a. at sikre
> universiteternes internationale konkurrence- evne gennem
> kvalitetsudvikling, strategiske sats- ninger og hård prioritering. Det
> er derfor centralt at sikre, at de nye bestyrelser har de rette
> værktøjer til at nå de opstillede mål. Regeringen vil derfor frem-
> lægge forslag til en omlægning af bevillingssyste- merne, så de
> fremmer samarbejde, specialisering og fagligt stærkere uddannelses- og
> forskningsmil- jøer. På baggrund af rapporten fra *Taxameterud-
> valget* vil regeringen fremlægge forslag til en stærk forenkling af
> bevillingssystemerne.
>
> For at fremme dansk forskning af høj kvalitet vil regeringen fremlægge
> forslag om, at den andel af de samlede forskningsbevillinger, der
> udmøntes i fri konkurrence, øges, mens den andel, der uddeles som
> basismidler, reduceres.
>
> **Internationalisering af forskningen** Regeringen ønsker at gøre en
> særlig indsats for at tiltrække de bedste forskere – såvel danske som
> udenlandske – til at lede danske forskningsmiljøer
>
> (superprofessorer). Regeringen vil derfor etablere et særligt program,
> hvor ledende forskere på højt niveau bl.a. kan frigøres fra statens
> almindelige løn
>
> - og ansættelsesvilkår, og hvor de ledende forskere får rådighed over
> egne budgetter til ansættelse af personale og indkøb af apparatur.
>
> **Fordobling af forskeruddannelserne** Efterspørgslen stiger efter
> unge, der har gennem- ført en forskeruddannelse (ph.d.). Derfor vil
> rege- ringen fremlægge forslag om en gradvis fordobling af antallet af
> studerende på ph.d.-uddannelserne – fortrinsvis inden for
> naturvidenskab, teknisk
>
> videnskab og sundhedsvidenskab.
>
> Det er vigtigt også at have fokus på behovene for kompetence i
> virksomhederne. Regeringen vil øge antallet af erhvervs-ph.d’ere, hvor
> erhvervslivet bidrager til at finansiere udgifterne.
>
> **Sektorforskningen**
>
> Regeringen ønsker løbende at sikre, at sektorforsk- ningen udfører
> anvendelsesorienteret forskning af høj kvalitet med et klart
> samfundsmæssigt sigte.
>
> Det skal ske gennem fortsat konkurrence, effektive institutioner og
> god arbejdsdeling mellem instituti- onerne.
>
> **Grundforskning**
>
> Dansk forskning har også i fremtiden brug for forskning, der ikke
> nødvendigvis er anvendelses- orienteret eller falder inden for
> bestemte politisk prioriterede temaer. Denne opgave løftes i dag bl.a.
> af *Danmarks Grundforskningsfond*, som gennem årene har bidraget til
> at udvikle forskningsmæssige miljøer i Danmark af høj international
> klasse, så- kaldte ”centres of excellence”. Regeringen vil i
> forbindelse med den aftalte lovændring i 2007/08 sikre, at
> Grundforskningsfonden kan fortsætte sit virke.
>
> **Styrket forskningsindsats i EU-regi** Regeringen vil på europæisk
> plan arbejde for at sikre attraktive rammer for forskning og
> udvikling. Regeringen vil arbejde for at fordoble budgettet til
> forskning og udvikling i EU, at etablere et uafhæn-
>
> gigt europæisk forskningsråd, at etablere en euro- pæisk
> innovationspris, at benchmarke europæiske universiteter, at udvide
> EU’s programmer for eu- ropæisk udveksling af studerende, lærere og
> for- skere markant, og at ekspandere EU’s udveks- lingsprogrammer til
> andre regioner i verden.

Danmark som førende iværksættersamfund
======================================

> En stærk iværksætterkultur er en vigtig kilde til fornyelse i
> samfundet, så der kan skabes nye for- retningsmuligheder og mange nye
> arbejdspladser. Det er regeringens ambition, at Danmark i 2010 skal
> være i den europæiske elite på iværksætterom- rådet. Dette indgår i
> anden søjle i strategien *Dan- mark i den globale økonomi*.
>
> Danskerne er allerede blandt de flittigste til at etab- lere nye
> virksomheder, og vi er ved at udvikle en stærkere iværksætterkultur.
> Der er imidlertid behov for, at vi bliver bedre til at omsætte viden
> til for- retning og få flere virksomheder til at vokse og skabe varige
> arbejdspladser. Sammenlignet med mange andre lande er der relativt få
> af de nye virk- somheder, der kommer ind i et solidt vækstforløb.
>
> De erhvervsmæssige muligheder af ny viden skal udnyttes bedre. Viden
> og teknologi skal formidles bredt ud og omsættes til bæredygtige
> forretningsi- déer og produktion. Vi skal blive bedre til at kom-
> binere nye forretningsidéer med godt købmand- skab og risikovillig
> kapital.
>
> Regeringen vil derfor i de kommende år styrke indsatsen på bl.a.
> følgende områder:
>
> **Skattelempelse for vækst-iværksættere** Det er regeringens mål, at
> Danmark i 2015 er blandt de samfund i verden, hvor der nystartes flest
> vækstvirksomheder. Målt på antallet af nye virk- somheder, der
> startes, placerer Danmark sig blandt de fire bedste. Men målt på
> væksten i de nye virk- somheder er Danmark placeret blandt de
> dårligste.
>
> Regeringen vil fremsætte forslag om, at innovative vækst-iværksættere
> får mulighed for 3 års lettelse i beskatningen efter det tidspunkt,
> hvor virksomhe- den har fået overskud og dermed skal til at betale
> skat. Formålet er at yde en synlig tilskyndelse til yderligere vækst
> og investeringer. Der afsættes en ramme på 200 mio. kr. årligt til
> ordningen.
>
> Regeringen vil nedsætte et udvalg, der skal udar- bejde forslag til en
> konkret ordning, herunder hvil- ke virksomheder der skal være
> omfattet, hvordan ordningen skal administreres mv. Ordningen skal
> notificeres i EU.
>
> **Bedre udnyttelse af forskning** Universiteter og sektorforskning har
> fået mulighed for at etablere egne selskaber, så ny viden bliver omsat
> til produktion og arbejdspladser. Denne teknologioverførsel skal ske
> professionelt og effek- tivt. Selskaberne bør etableres på en måde,
> som sikrer en kritisk masse i selskaberne, der muliggør ansættelse af
> en professionel stab og det nødvendi- ge samarbejde institutionerne
> imellem. Regeringen vil medfinansiere et antal pilotprojekter, der
> skal fremme udviklingen af nye koncepter for teknolo- gioverførsel.
>
> Det skal endvidere være lettere for investorer og virksomheder at
> danne sig et overblik over den nye viden, der produceres og patenteres
> ved offentlige forskningsinstitutioner. Regeringen vil fremlægge
> forslag til en konkret model herfor.
>
> **Stærkere incitamenter for forskere til at omsætte deres resultater
> til produktion** Forskere på danske forskningsinstitutioner skal have
> den bedst mulige tilskyndelse til at arbejde for at omsætte ideer til
> ny produktion og arbejds- pladser. Regeringen vil undersøge vilkårene
> i de lande, som er længst fremme, og fremsætte forslag til en
> forbedring af incitamenterne for forskere og universiteter i Danmark
> til at søge patent og til at skabe produktion ud af idéer mv.
>
> **30 mia. kr. mere risikovillig kapital**
>
> For at få omsat den ny viden og forretningsidéer til kommercielle
> succeser er det afgørende, at marke- det for risikovillig kapital får
> et væsentligt løft. Det er regeringens mål, at Danmark skal have ét af
> Europas bedst fungerende markeder for risikovillig kapital.
>
> Regeringen vil derfor iværksætte initiativer, der har til formål at
> øge investeringerne fra private og institutionelle investorer i de
> tidlige faser og at skabe et velfungerende marked for risikovillig
> kapital. Der sigtes mod, at investeringer i unotere- de aktier skal
> løftes med ca. 30 mia. kr. inden 2010.
>
> **Rate- og kapitalpension investeres mere risikovilligt**
>
> Vilkårene for investeringer i unoterede aktier skal forbedres. Rate-
> og kapitalpensioner over en vis størrelse skal kunne investeres
> direkte i unoterede aktier.
>
> **Markedsplads for unoterede aktier** Regeringen vil skabe rammer for,
> at Københavns Fondsbørs kan etablere en alternativ markedsplads for
> unoterede aktier. Regeringen vil herunder stille forslag om en
> midlertidig ordning, hvor institutio- nelle investorer, der investerer
> i selskaber optaget til handel på den alternative markedsplads, får
> skattefradrag herfor. Det vil styrke interessen for at investere på
> den alternative markedsplads i op- startsfasen.
>
> **Pensionsbranchen skal investere mere i risikovillig kapital**
>
> Regeringen har opnået enighed med pensionsbran- chen om at øge
> investeringerne i unoterede aktier frem til 2010. For at gøre det
> lettere for pensions- branchen at investere i unoterede aktier vil
> rege- ringen fremsætte forslag om at forenkle beskat- ningsreglerne
> (nettoopgørelsesprincippet).
>
> **Ny kapitalstærk venturefond**
>
> Regeringen vil etablere en kapitalstærk venture- fond, der kan sikre
> løft i kompetencer og investe- ringer i de tidlige faser af det danske
> venturemar- ked. Kapitalen tilvejebringes gennem et samarbej- de med
> pensionsinstitutter og private investorer gennem en delvis
> privatisering af Vækstfonden for dermed at skabe et samlet
> kapitalgrundlag på 3-4 mia. kr.
>
> **Flere aktive Business Angels**
>
> Det skal være lettere for erfarne erhvervsfolk at optræde som Business
> Angels, så små og mellem- store virksomheder bedre kan få adgang til
> kompe- tent kapital. Derfor vil regeringen undersøge mu- lighederne
> for at etablere en depotordning, der sikrer en fortsat
> skatteudskydelse, hvis en virk- somhedsejer ved salg af sin virksomhed
> reinveste- rer midlerne i en ny erhvervsvirksomhed.
>
> **Styrkelse af brugerdreven innovation og videnspredning**
>
> Endelig vil regeringen i samarbejde med vækstfo- raene udvikle et
> særligt program for den såkaldte brugerdrevne innovation og spredning
> af viden.
>
> Danske virksomheder bygger således deres forny- else på viden, der
> kommer fra mange forskellige steder. Danmark besidder særlige evner,
> når det gælder om at skabe erhvervssucceser ud fra et ef- fektivt
> samspil mellem virksomheder, brugere, leverandører og teknologiske
> serviceinstitutter, som det er vigtigt at bygge videre på.
>
> Det nye program skal skabe rammerne for, at virk- somheder i
> samarbejde med myndigheder og vide- ninstitutioner kan gå sammen om at
> udvikle løs- ninger baseret på markedsmæssige behov inden for områder,
> hvor virksomhederne lokalt og regionalt har særlige kompetencer.
>
> Formaliserede netværk af tekniske skoler og han- delsskoler har i den
> sammenhæng et væsentligt potentiale for at udgøre en udviklings- og
> viden- centerfunktion for virksomhederne i regionen og lokalområdet.
>
> **Mere fokuseret iværksætter- og innovationsindsats**
>
> At bringe en god idé til en god forretning er ofte et stort og
> omfattende arbejde, der ud over kapital kræver god og nem adgang til
> viden, råd og vej- ledning. Der skal derfor være sammenhæng mel- lem
> viden, rådgivning og finansiering. Regeringen vil iværksætte en samlet
> analyse af de ordninger, der i dag eksisterer for at fremme
> iværksætteri og innovation. På baggrund heraf vil regeringen frem-
>
> lægge forslag, der sikrer, at der ikke er overlap mellem ordningerne,
> og at de hver især har stærke- re slagkraft.
>
> **Iværksætterakademier og væksthuse** Det handler om at lære at tænke
> nyt, afprøve idéer og ikke mindst arbejde med, hvordan idéer kan
> omsættes til forretning, hvad enten det er i en ny virksomhed eller
> inden for rammerne af eksiste- rende. Derfor vil regeringen tage
> initiativ til at udbrede iværksætterakademier og skabe flere
> væksthuse, hvor forskere og studerende kan udvik- le og afprøve nye
> produkter og forretningsidéer.
>
> **Tema i uddannelserne**
>
> Fundamentet for en stærk iværksætterkultur skal lægges allerede i
> uddannelserne. Det er regerin- gens målsætning, at alle i løbet af
> deres uddannelse konkret får mulighed for at arbejde med idéud-
> vikling, og at alle studerende på de videregående uddannelser skal
> have tilbud om at tage kurser og fag i innovation og iværksætteri.
> Regeringen vil fremlægge en handlingsplan, som skal fremme de unges
> viden og interesse for at starte egen virk- somhed.
>
> **Nemmere at starte og drive ny virksomhed**
>
> Det skal være nemmere for iværksættere at starte ny virksomhed. En god
> idé må ikke bremses, fordi reglerne er indviklede eller strukturerne
> stive. Re- geringen vil lancere et program for afbureaukrati- sering,
> som skal sikre, at de administrative byrder ved virksomhedsstart og
> drift begrænses mest mu- ligt. Regeringen vil i den forbindelse sikre,
> at virk- somhederne får én indgang til offentlige, digitale
> erhvervsservices, og at byrderne ved ansættelse af virksomhedens
> første medarbejdere nedbringes.
>
> Regeringen vil også se nærmere på muligheden for at reducere byrderne
> forbundet med bl.a. revisions- pligten for små virksomheder,
> momsafregning, statistikindberetning til landbrugsstøtte, på syge-
> dagpengeområdet samt ved forenkling af byg- ningsreglementet.

\
Uddannelser i verdensklasse
===========================

> Det er regeringens mål, at de danske uddannelser skal kunne måle sig
> med de bedste i verden. Det indgår i den tredje søjle i strategien
> *Danmark i den globale økonomi*.
>
> **Flere skal have en videregående uddannelse**
>
> Regeringen ønsker, at flere unge gennemfører en ungdomsuddannelse, og
> at flere unge gennemfører en videregående uddannelse. I Danmark er
> uddan- nelsesniveauet blandt de unge steget væsentligt mindre de
> senere år end i mange andre lande. Hver sjette unge gennemfører aldrig
> en kompetencegi- vende uddannelse, og andelen af unge med en vi-
> deregående uddannelse er lavere end i mange an- dre lande.
>
> I dag gennemfører 42 pct. af en årgang en videre- gående uddannelse.
> Det er regeringens mål, at mindst halvdelen af en ungdomsårgang i 2015
> gennemfører en videregående uddannelse, og mindst 45 pct. i 2010.
> Regeringen vil få gennem- ført en analyse af, hvorfor så relativt få
> unge gen- nemfører en videregående uddannelse i Danmark, samt hvilke
> tiltag der skal til for at øge andelen.
>
> Der er i Danmark færre tekniske og naturvidenska- belige kandidater
> end i de fleste af de lande, vi normalt sammenligner os med. Det er et
> problem, fordi virksomhederne i fremtiden vil have behov for flere
> medarbejdere med disse kompetencer. Det skal indgå i analysen at
> vurdere tiltag, der kan medvirke til at øge andelen af unge, der tager
> en teknisk, naturvidenskabelig eller sundhedsviden- skabelig
> uddannelse.
>
> Regeringen vil på baggrund af analysen fremlægge en handlingsplan.
>
> **Voksen- og efteruddannelsesreform** Regeringen har indledt en dialog
> med arbejdsmar- kedets parter om, hvordan vi kan skabe et markant løft
> af voksen- og efteruddannelserne. Regeringen og arbejdsmarkedets
> parter har nedsat et fælles
>
> udvalg, der inden udgangen af 2005 skal komme med anbefalinger til at
> realisere målsætningen om livslang opkvalificering og uddannelse til
> alle.
>
> Kortuddannede skal have gode muligheder for at sikre sig de
> kompetencer, der er nødvendige for at begå sig på arbejdsmarkedet. Og
> der er brug for en særlig indsats for de mange tusinde voksne, som har
> svært ved at læse og stave.
>
> **Internationalisering af uddannelserne** Regeringen vil forbedre
> rammerne for, at danske studerende tager dele af deres uddannelse i
> udlan- det, og for, at dygtige udenlandske studerende gennemfører
> deres uddannelse i Danmark. Rege- ringen vil derfor fremlægge forslag
> om, at taxame- tertilskuddet under visse betingelser kan følge dan-
> ske studerende til udlandet.
>
> Regeringen vil endvidere få udarbejdet en analyse af udviklingen på
> det voksende internationale ud- dannelsesmarked og på den baggrund
> vurdere til- tag, der kan sikre og fremme danske uddannelses-
> institutioners deltagelse heri.
>
> **Høj kvalitet i erhvervsuddannelserne** Erhvervsuddannelserne spiller
> en afgørende rolle for at sikre unge de nødvendige erhvervsrettede
> kompetencer inden for nye teknologier og traditio- nelle håndværk.
> Regeringen vil nedsætte et udvalg med deltagelse af de relevante
> parter og uafhængi- ge eksperter, som skal analysere det danske er-
> hvervsuddannelsessystem for at vurdere, om det lever op til de krav,
> som fremtiden stiller. Regerin- gen vil i forlængelse af
> udvalgsarbejdet stille for- slag til ændringer i
> erhvervsuddannelsessystemet.
>
> **Modernisering af prøver, eksamener og karakterer**
>
> Regeringen vil på baggrund af handlingsplanen *Modernisering af
> prøver, eksamener og karakterer* fra januar 2004 fremlægge forslag til
> en tiltrængt modernisering af prøver og eksamener. Den enkel- te elev
> skal bedømmes på baggrund af målbare, gennemsigtige kriterier.
> Gruppeeksamener afskaf- fes. Og det sikres, at enhver studerende har
> en ret
>
> til at gå til individuel eksamen og få en individuel bedømmelse.
>
> Regeringen vil i efteråret 2005 fremsætte forslag om ændring af
> karaktersystemet på baggrund af *Karakterkommissionens* betænkning fra
> november 2004. Regeringen lægger op til en bred debat om
> Karakterkommissionens analyse og forslag til en ny skala. Det skal
> bl.a. sikres, at danske karakterer bliver mere internationalt
> sammenlignelige. Det vil gøre det lettere for danske studerende at
> blive op- taget på udenlandske uddannelsesinstitutioner og at have
> udenlandske og danske prøver opført på det samme eksamensbevis.
>
> **Lavere alder ved afslutning af uddannelse**
>
> Danske unge bliver væsentligt senere færdige med deres uddannelse end
> unge i andre lande. De unge afslutter typisk en lang videregående
> uddannelse i Danmark, når de er 29 år.
>
> Det skyldes bl.a., at de unge er længere tid i ud- dannelsessystemet,
> og at mange unge tager længe- re pauser mellem de enkelte uddannelser.
> Der kan for den enkelte unge i nogle tilfælde være gode grunde til at
> holde en pause undervejs. Men det vil ud fra såvel en samfundsmæssig
> betragtning som for flertallet af unge være hensigtsmæssigt, at den
> gennemsnitlige alder for færdiggørelsen af uddan- nelse bringes ned.
> Regeringen vil fremlægge en handlingsplan, der skal bidrage hertil.

Fornyelse af folkeskolen
========================

> En velfungerende folkeskole med høje faglige krav er en forudsætning
> for vækst, velfærd og demokra- ti. I folkeskolen lægges kimen til al
> videre uddan- nelse.
>
> Danmark har en af verdens dyreste folkeskoler. Derfor bør vi også have
> en af verdens bedste folke- skoler. På nogle områder går det rigtigt
> godt. Un- dersøgelser viser, at folkeskolens styrker bl.a. om- fatter
> engagerede lærere og pædagoger med en omfattende vilje til at forbedre
> skolen. Og selvsikre og glade elever, der får en god støtte. Men de
> dan- ske resultater i en række internationale sammenlig- ninger af det
> faglige niveau i folkeskolen, jf. den seneste PISA-undersøgelse, er
> absolut ikke til- fredsstillende i de helt centrale fag og færdigheder
> som dansk, matematik og naturfag. Regeringen vil derfor fremlægge et
> samlet oplæg til fornyelse af folkeskolen.
>
> **Bedre læreruddannelse**
>
> Det er vigtigt, at læreruddannelsen giver nye lærere de
> kvalifikationer, som fremtidens folkeskole kræ- ver. Princippet om, at
> lærere skal kunne undervise i alle fag på alle klassetrin, er ikke
> længere tidssva- rende. Der er behov for en stærkere specialisering og
> større faglig målretning i uddannelsen af frem- tidens lærere.
>
> Regeringen vil fremsætte forslag om fremtidens læreruddannelser.
> Udgangspunktet er, at lærerne i de centrale fag, dvs. dansk og
> matematik, i fremti- den skal undervise enten små eller store elever.
>
> Antallet af liniefag skal reduceres, og der skal være en stærkere
> faglig sammenhæng mellem de valgte liniefag. Naturfag i
> læreruddannelsen skal styrkes.
>
> Det langsigtede mål er, at lærere - for så vidt angår de centrale
> fag - kun kan undervise i deres liniefag. Regeringen vil fremlægge en
> plan for, hvordan og hvornår dette mål kan realiseres.
> Efteruddannelsen af lærere skal bidrage hertil.
>
> Regeringen vil gøre en indsats for at få flere uni-
> versitetsuddannede, herunder bachelorer, til at undervise i
> folkeskolens ældste klasser på lige fod med seminarieuddannede.
>
> **Styrket efteruddannelse af lærere** Større faglighed forudsætter
> kvalificerede lærere. Lærernes uddannelse skal løbende suppleres. Re-
>
> geringen ønsker at målrette den samlede indsats for efteruddannelse i
> forhold til de aktuelle behov, herunder en styrkelse af det faglige
> niveau i dansk, matematik og naturfag, samt målet om, at lærere kun
> underviser i deres liniefag. Regeringen vil fremlægge en handlingsplan
> for efteruddannelse af lærere.
>
> **Styrket efteruddannelse af skoleledere** Undersøgelser viser, at de
> skoler, der fungerer bedst, er dem, hvor der er en stærk og synlig
> ledel- se. Mulighederne for en fokuseret efteruddannelse af
> skoleledere er i dag begrænset.
>
> Regeringen ønsker en mere målrettet og samlet uddannelsesindsats for
> skoleledere. Regeringen vil udvikle en målrettet egentlig
> videreuddannelse for skoleledere.
>
> Regeringen ønsker, at der ved fremtidige nyansæt- telser af
> skoleledere i folkeskolen stilles krav om, at ansøgeren gennemfører en
> lederuddannelse.
>
> Endvidere bør allerede ansatte skoleledere efterud- dannes, så de kan
> leve op til de fremtidige kvalifi- kationskrav.
>
> **National handlingsplan for læsning**
>
> Mere end hver sjette elev forlader i dag folkesko- len uden brugbare
> læsefærdigheder. Gode læsefær- digheder er nøglen til uddannelse, job,
> deltagelse i demokratiet og i samfundslivet i øvrigt. De, der ikke kan
> læse, har begrænsede chancer for at gen- nemføre en uddannelse eller
> for at kunne klare sig i et job.
>
> Regeringen vil fremlægge en bred national hand- lingsplan for læsning.
> Handlingsplanen skal sikre, at børn, unge og voksne gives de bedste
> mulighe-
>
> der for at forbedre deres læsefærdigheder og der- med deres
> fremtidsudsigter i fortsat uddannelse eller på arbejdsmarkedet.
>
> **Styrket danskundervisning**
>
> Regeringen vil endvidere sikre, at 1.-3. klasserne i folkeskolen får
> en ekstra ugentlig time i dansk. Det vil forbedre mulighederne for at
> opfange de svage- ste elever tidligere og styrke de basale faglige
> fær- digheder.
>
> **Historiefaget skal styrkes**
>
> Regeringen vil sikre, at 4. og 5. klasserne skal have en time ekstra i
> faget historie. I en mere og mere global verden er det afgørende, at
> alle danske børn har et solidt kendskab til historie og den danske
> kulturarv.
>
> **Styrkelse af det faglige niveau i naturfag**
>
> De danske elevers færdigheder i naturvidenskab er utilfredsstillende.
> Danmark ligger markant under OECD-gennemsnittet og lavest i Norden.
> Regerin- gen vil derfor fremlægge en handlingsplan for styrkelse af
> det faglige niveau i naturfag.
>
> **Styrkelse af det faglige niveau i matematik**
>
> Regeringen vil endvidere fremlægge en handlings- plan for styrkelse af
> det faglige niveau i matema- tik.
>
> **En god start i folkeskolen**
>
> Det er vigtigt, at børnene får en god start i folke- skolen, fordi det
> er hér, grundlaget for barnets vi- dere udvikling og uddannelse bliver
> skabt.
>
> Regeringen vil udvide undervisningspligten fra 9 til 10 år ved at gøre
> børnehaveklassen til en obliga- torisk del af grundskolen.
> Undervisningspligten indtræder den 1. august i det kalenderår, hvor
> bar- net fylder 6 år. Der indføres sprogscreening ved starten af
> børnehaveklassen, så undervisningen allerede fra start kan tage
> udgangspunkt i børnenes aktuelle sproglige forudsætninger.
>
> På den baggrund nedsættes et udvalg, der skal vurdere hele
> indskolingsforløbet i folkeskolen samt komme med forslag til
> ændringer, herunder

-   konsekvenser for strukturen og indholdet i indskolingsforløbet,

-   såkaldt rullende skolestart,

-   aldersintegreret undervisning til og med 3. klasse, og

-   holddannelse i 6 års-klassen.

> Udvalget skal endvidere fremsætte forslag til en indholdsbeskrivelse
> for skolefritidsordningerne, herunder lektiehjælp til de bogligt
> svagere unge og idræt.
>
> **Obligatorisk afgangsprøve i folkeskolen** Det er i dag frivilligt at
> deltage i folkeskolens af- sluttende prøver. Regeringen ønsker, at
> alle unge har en god faglig ballast, når de forlader folkesko- len, og
> dermed bedre forudsætninger for at gen- nemføre en ungdomsuddannelse.
>
> Regeringen vil fremlægge forslag om, at alle elever ved afslutning af
> 9. klasse skal aflægge prøve i dansk, matematik, engelsk samt
> fysik/kemi, biologi og geografi.
>
> **Målretning af det nuværende 10. klas- se-tilbud**
>
> Det er kun i Danmark, at der findes et generelt tilbud om 10. klasse.
> Meningen med den nuværen- de ordning for 10. klasse er, at det skal
> være et tilbud til unge, som fagligt og personligt ikke er klar til
> valg af ungdomsuddannelse efter 9. klasse. Men disse unge får ofte
> ikke et tilfredsstillende udbytte af 10. klasse, fordi mange skoler
> tilrette- lægger undervisningen efter bedre funderede unge.
>
> Regeringen vil i efteråret 2005 fremsætte forslag til en grundlæggende
> reform af undervisningen efter
>
> 9\. klasse, så den alene målrettes de svageste ele- vers overgang til
> ungdomsuddannelse - primært erhvervsuddannelse. Der skal være tale om
> egent- lige brobygningsforløb, så vidt muligt med prak- tikophold i
> virksomheder. Det skal være hovedreg-
>
> len, at unge fortsætter direkte i en ungdomsuddan- nelse efter
> folkeskolens 9. klasse.
>
> **Reform af pædagoguddannelsen** Regeringen ønsker en
> pædagoguddannelse, der giver fagligt stærke pædagoger kompetencer til
> at løfte de nye opgaver, der følger af regeringens strategi for en god
> start til alle børn. Samtidig skal fremtidens pædagoger fortsat have
> kompetencer til at varetage opgaver inden for det meget brede ar-
> bejdsfelt for pædagoger.
>
> Regeringen vil gennemføre en reform af pædagog- uddannelsen, der bl.a.
> styrker fagligheden, giver mere tid til fordybelse, bedre muligheder
> for speci- alisering, mere ensartet uddannelse og en forbedret
> praktikuddannelse.
>
> **Fremme af evalueringskultur** Undersøgelser viser, at der trods
> lovkrav om eva- luering i folkeskolen mangler en stærk evalue-
> ringskultur. Eleverne får derfor et utilstrækkeligt tilbagespil i
> forhold til deres præstationer, og for- ældrene har svært ved at
> vurdere børnenes frem- skridt.
>
> Regeringen vil styrke evaluering i folkeskolen ved at give skolerne
> pligt til at evaluere elevens udbytte med udgangspunkt i de bindende
> mål for undervis- ningen, som blev iværksat i 2003.
>
> Regeringen vil fra og med skoleåret 2005/06 påbe- gynde indførelse af
> nationale, obligatoriske test i læsning i 2., 4., 6. og 8. klasse,
> matematik i 3. og 6. klasse, engelsk i 7. klasse og naturfagene i 8.
> klas- se. Testene skal være et værktøj til at sikre faglige fremskridt
> for den enkelte elev ved at målrette undervisningen til den enkelte
> elevs særlige evner. Testene skal hverken bruges til offentliggørelse
> af resultater eller til at rangordne skoler og elever.
>
> **Dokumentation af folkeskolens resultater**
>
> Regeringen ønsker at dokumentere, hvordan folke- skolen fungerer og
> kan gøres endnu bedre. Rege- ringen vil fremlægge forslag om, at der
> foretages
>
> årlige repræsentative undersøgelser af elevers fær- digheder på
> forskellige klassetrin i udvalgte fag og emner. Formålet er at
> opstille en national standard for, hvad elever på forskellige
> klassetrin og i for- skellige fag rent faktisk har tilegnet sig på
> nationalt plan. Det vil give skoler og lærere i hele landet bedre
> mulighed for at vurdere fremskridtene i den enkelte klasse og styrke
> indsigten i, hvilke faktorer der fremmer gode faglige præstationer.
>
> Den enkelte skole og kommune skal have en tilba- gemelding om egen
> præstation i forhold til lands- gennemsnit og elevernes sociale
> baggrund. Elever og skoler, der deltager i undersøgelsen, skal være
> anonyme. Den enkelte skoles resultat må ikke of- fentliggøres og må
> ikke bruges til at rangordne hverken elever eller skoler.
>
> **Rådet for evaluering og kvalitets- udvikling i folkeskolen**
>
> Regeringen ønsker at udnytte den faglige eksperti- se i folkeskolen
> mere direkte i udviklingen af fol- keskolen. Der nedsættes derfor et
> uafhængigt *Råd for evaluering og kvalitetsudvikling* af folkeskolen.
> Rådet får til opgave at:

-   Følge og vurdere udviklingen i det faglige

> niveau i folkeskolen. Internationale erfaringer inddrages.

-   Følge og vurdere, hvordan folkeskolen bidra-

> ger til at nedbryde den negative sociale arv og til øget integration.

-   Afgive en årlig beretning til undervisningsmi-

> nisteren om kvaliteten i folkeskolen og forslag til forbedringer.
>
> Rådet understøttes af en ny statslig styrelse for evaluering og
> kvalitetsudvikling i folkeskolen. Styrelsen får bl.a. til opgave at:

-   Udarbejde de nationale test på udvalgte fag og

> klassetrin.

-   Forestå dokumentation af folkeskolens resul- tater.

-   Gennemføre øvrige evalueringer af folkesko- len.

-   Administrere prøver og eksamener i folkesko- len.

-   Føre tilsyn med kvaliteten og kommunernes overholdelse af
    folkeskoleloven samt vejlede kommunerne.

> **Styrket kommunalt tilsyn med skoler** Regeringen ønsker at styrke og
> præcisere kommu- nernes tilsyn med skolerne. De nuværende regler for
> det kommunale tilsyn er meget overordnede og generelle.
>
> Regeringen vil foreslå, at kommunerne forpligtes til at udarbejde en
> årlig tilsynsrapport om det fagli- ge niveau i kommunens skoler.
> Rapporten skal bl.a. vurdere skolernes faglige niveau i forhold til
> resultaterne fra de obligatoriske test, den nationale standard samt
> skolernes evalueringspraksis.
>
> Den årlige tilsynsrapport og eventuelle opfølgning herpå skal drøftes
> i kommunalbestyrelsen. I tilfæl- de af vedvarende dårlig kvalitet skal
> kommunalbe- styrelsen udarbejde en handlingsplan for at genop- rette
> kvaliteten. Handlingsplanen indsendes til den nye styrelse for
> evaluering og kvalitetsudvikling.

\
Ungdomsuddannelse til alle
==========================

> Unge, som ikke gennemfører en ungdomsuddan- nelse, har væsentligt
> større risiko for ledighed og et voksenliv i kanten af
> arbejdsmarkedet.
>
> Det er regeringens mål, at alle unge gennemfører en ungdomsuddannelse,
> når de har afsluttet folke- skolen. Dvs. enten en gymnasial
> uddannelse, der giver adgang til en videregående uddannelse, eller en
> erhvervsuddannelse, der giver kompetence til arbejdsmarkedet.
>
> I dag gennemfører 78 pct. af en årgang en ung- domsuddannelse. Det er
> regeringens mål, at mindst 85 pct. gennemfører en ungdomsuddannelse i
> 2010 og mindst 95 pct. i 2015. For at nå målene vil rege- ringen
> bl.a.:

-   Sikre flere rigtige praktikpladser.

-   Præmiere virksomheder, der opretter ekstra praktikpladser.

-   Genindføre mesterlæren.

-   Give uddannelsesgaranti og job i stedet for kontanthjælp.

-   Reducere frafald for især erhvervsuddannel- ser.

-   Øge kommunernes ansvar.

-   Sætte fokus på forældrenes ansvar.

-   Nedbryde unødige barrierer på erhvervsud- dannelserne og øge
    mulighederne for at ud- nytte medbragte kvalifikationer for unge ud-
    lændinge.

-   Målrette 10. klasse mod svage elevers over- gang til
    ungdomsuddannelse.

> **Flere rigtige praktikpladser**
>
> Regeringen vil fastholde uddannelsesgarantien. Men der skal lægges
> større vægt på, at de unge færdiggør en uddannelse med god udsigt til
> be- skæftigelse. Vi gør de unge en bjørnetjeneste ved at fastholde dem
> i uddannelser, hvor de ikke kan få job bagefter.
>
> Antallet af rigtige praktikpladser er voksende. I 2004 har godt 1.800
> flere unge fået en praktikplads
>
> end i 2003. Men det er regeringens mål, at der skal være rigtige
> praktikpladser til alle de unge, som har et ønske om det. Det er
> regeringens mål, at antallet af praktikpladser i 2006 øges med yderli-
> gere 3.000.
>
> Regeringen har en klar forventning om, at arbejds- giverne løser deres
> del af denne opgave. Arbejds- givernes store indflydelse på
> erhvervsuddannelser- nes styring og indhold giver et betydeligt medan-
> svar for at sikre det nødvendige antal praktikplad- ser. Men i nogle
> større, betydningsfulde brancher har arbejdsgiverne spekuleret i
> skolepraktikken og undladt at oprette de pladser, der er brug for.
>
> Regeringen vil sikre en økonomisk tilskyndelse til de arbejdsgivere,
> der bidrager til at løfte opgaven. Regeringen vil derfor inden for
> rammerne af Ar- bejdsgivernes Elevrefusion (AER) foreslå at etab- lere
> en ordning, hvor virksomheder, som opretter ekstra praktikpladser,
> modtager et kontant beløb som anerkendelse herfor. Den træder i kraft
> umid- delbart.
>
> **Genindførelse af mesterlære** Regeringen vil genindføre mesterlæren
> som et supplement til de eksisterende muligheder for at tilrettelægge
> erhvervsuddannelser.
>
> Praktisk orienterede unge kan have et særligt be- hov for at være
> tilknyttet en arbejdsplads fra star- ten af uddannelsen for at få et
> tilstrækkeligt fodfæ- ste på arbejdsmarkedet efter afslutningen af
> grund- skolen eller måske efter nogen tid uden for både uddannelse og
> beskæftigelse.
>
> Den ny mesterlære skal være en mulighed inden for håndværk, industri,
> service, handel eller trans- port, hvor virksomheder har jobområder,
> der egner sig til overvejende praktisk oplæring med henblik på, at
> lærlingen skal kunne bestå en svendeprøve eller anden praktisk prøve
> og derved opnå de kom- petencer, som efterspørges i erhvervslivet, ved
> beskæftigelse inden for det pågældende jobområde eller beslægtede
> jobområder.
>
> I lighed med den traditionelle mesterlære skal der ved begyndelsen af
> læreforholdet foreligge en læ- rekontrakt mellem lærlingen og en
> virksomhed. Lærlingen modtager overenskomstmæssig lærlin- geløn under
> hele uddannelsen.
>
> En del af uddannelsen forudsættes som de traditio- nelle
> mesterlæreuddannelser at foregå på en er- hvervsskole. Men
> virksomheder, som har den for- nødne undervisningskapacitet, kan også
> godkendes til at gennemføre den skolemæssige del af en ud- dannelse
> med tilskud svarende til undervisningstil- skuddet til erhvervsskolen.
> Når lærlingen er på skole, modtager læremesteren løntilskud mv. fra
> Arbejdsgivernes Elevrefusion.
>
> De nye lærlinge får en uddannelse med samme håndværks- og
> handelsfaglige indhold og kompe- tence som en tilsvarende
> erhvervsuddannet elev.
>
> Regeringen vil på baggrund af et udvalgsarbejde med deltagelse af
> bl.a. arbejdsmarkedets parter fremlægge konkret lovforslag.
>
> **Uddannelse og job i stedet for kontant- hjælp**
>
> Unge mennesker bør ikke hensættes i passiv for- sørgelse af det
> offentlige, men have en uddannelse og et arbejde. Alle unge skal have
> en garanti for, at de kan få en erhvervsuddannelse. Til gengæld skal
> de 18-19 årige ikke kunne få kontanthjælp, hvis der er oplagte
> uddannelsesmuligheder for dem.
>
> **Øget ansvarliggørelse af kommuner og forældre**
>
> Regeringen ønsker, at kommunerne forpligtes til at tage et større
> ansvar for, at de unge, som forlader folkeskolen, kommer videre i
> uddannelsessyste- met.
>
> Kommunerne bør, f.eks. i regi af Ungdommens Uddannelsesvejledning,
> igangsætte et systematisk, opsøgende arbejde i forhold til unge – og
> deres forældre – som ikke starter, eller ikke forventes af starte på
> en ungdomsuddannelse efter 9. klasse, med henblik på at motivere dem
> til at gøre det.
>
> Det samme gælder de elever, der falder fra efter at have påbegyndt en
> erhvervsuddannelse. Der er bl.a. brug for en mere målrettet og
> specifik indsats i forhold til unge indvandrere og efterkommere, hvor
> kun 40 pct. i dag gennemfører den uddannel- se, de er startet på.
> Kommuner og skoler må arbej- de sammen om denne opgave.
>
> Der skal tages fat i skoletrætte unge allerede i sid- ste del af
> folkeskolen – dvs. i 8., 9. og 10. klasse. De skal have mulighed for
> at komme i kontakt med arbejdsmarkedet og ad den vej blive motiveret
> til at gennemføre en ungdomsuddannelse. Sådanne ele- ver kan f.eks.
> tilbydes kombinationer af rigtig be- skæftigelse og undervisning,
> f.eks. i ungdomssko- len. Men det forudsætter, at de unge ikke
> overlades til sig selv. Der skal være tæt kontakt mellem sko- le,
> elev, forældre og virksomhed.
>
> Det er vigtigt, at forældrene aktivt motiverer og forbereder de unge
> på at gennemføre en uddannel- se efter folkeskolen. Regeringen vil
> fremlægge forslag om at omlægge børnefamilieydelsen for de 15-17 årige
> unge, så den kun udbetales for unge, der er i gang med en uddannelse.

\
Verdens mest konkurrence- dygtige samfund
=========================================

> Det har stor betydning for, hvordan Danmark kla- rer sig fremover, at
> vi evner at udvikle og anvende ny viden, evner at anvende vores
> menneskelige ressourcer på bedste vis, og evner at udvikle nye
> virksomheder og ny produktion. Fornyelse både i dansk erhvervsliv og
> resten af samfundet er nøglen til fremtidens arbejdspladser.
> Fornyelsen skal være en folkesag, hvor hver især har et ansvar.
>
> På mange områder placerer Danmark sig rigtig godt. Danskerne er
> veluddannede og gode til at samarbejde. Vi har et arbejdsmarked, som i
> inter- national sammenhæng er meget fleksibelt. Det er nemt for
> arbejdsgiverne både at ansætte og afske- dige medarbejdere. Og
> samtidig har vi et velud- bygget socialt sikkerhedsnet, som er en
> forudsæt- ning for det fleksible arbejdsmarked.
>
> Men på andre områder står det mindre godt til. De danske uddannelser
> halter bagefter de bedste – både når det drejer sig om kvaliteten og
> om antal- let, der får en videregående uddannelse. Udannel- serne
> matcher ikke altid virksomhedernes behov, samarbejdet mellem
> universiteter og virksomheder halter, og det kniber med at starte
> virksomheder med vækstpotentiale.
>
> **Innovative netværk**
>
> Regeringen ønsker et styrket samspil mellem ud- dannelse, forskning,
> teknologi og iværksætteri. Der skal skabes muligheder for at udvikle
> partnerska- ber mellem bl.a. virksomheder, forsknings- og
> uddannelsesinstitutioner, offentlige myndigheder, de nye vækstfora og
> kapitalmarked. Det er i dette krydsfelt – i såkaldte ”clusters” – at
> der opstår ny viden, løsninger og produkter, der er mere avance- rede
> og konkurrencedygtige end andre – f.eks.
>
> Øresundsregionens Medicon Valley. Regeringen vil styrke rammerne for
> sådanne innovative net- værk.
>
> **Eksperter til virksomhedernes udvik- lingsafdelinger**
>
> Regeringen vil fremlægge en handlingsplan for, hvordan man i
> samarbejde med erhvervslivet kan imødekomme store virksomheders behov
> for et større udbud af højt kvalificerede eksperter. Hand- lingsplanen
> vil bl.a. indeholde forslag til uddannel- se af flere ph.d.’ere og
> erhvervs-ph.d.’ere, bl.a. gennem privat medfinansiering, flere
> trainees i større virksomheder og øget udbud af korte forsk-
> ningsbaserede efteruddannelseskurser til medar- bejdere på
> ledelsesniveau. Med inspiration fra amerikanske universiteter vil
> regeringen endvidere vurdere muligheden for, i samarbejde med private
> virksomheder, at etablere særlige eliteforløb på de danske
> universiteter for mindre grupper af særligt kvalificerede studerende.
>
> **Udvidelse af jobkortordningen**
>
> Med jobkortordningen indførte regeringen i 2002 en hurtig og smidig
> adgang til arbejds- og opholds- tilladelse i Danmark for udlændinge,
> som havde et konkret jobtilbud inden for en branche med mangel på
> kvalificeret arbejdskraft. Regeringen ønsker at udvide denne ordning,
> så danske virksomheder generelt får bedre muligheder for at ansætte
> ud- lændinge med særlige kvalifikationer, som virk- somhederne
> efterspørger.
>
> **Markedsføring af Danmark som attrak- tivt investeringsland**
>
> At gøre Danmark til et af verdens bedste steder at drive virksomhed
> handler også om at tiltrække udenlandske investeringer til Danmark.
> Når uden- landske virksomheder vælger at placere sig i Dan- mark, er
> det et sundhedstegn og styrker kompeten- cerne i dansk erhvervsliv. En
> udvikling regeringen ønsker at fremme. Regeringen vil intensivere ar-
> bejdet med at markedsføre Danmark som attraktivt investeringsland.
>
> **Mere konkurrence og færre barrierer** Undersøgelser viser, at der
> stadig er områder, der er præget af regulering, som begrænser
> konkurren- cen. Regeringen vil fremlægge forslag til at fjerne de mest
> konkurrencebegrænsende reguleringer og
>
> dermed øge konkurrencen, bl.a. inden for telesek- toren, uden at det
> sker på bekostning af væsentlige samfundshensyn. Som led i en
> intensiveret indsats for at styrke konkurrencen vil der ske en løbende
> opfølgning for hver af de brancher, der i Konkur- renceredegørelsen
> udpeges til at have konkurren- ceproblemer.
>
> **Overvågning af Danmarks konkurren- ceevne**
>
> Regeringen ønsker, at Danmark styrker sin indsats på de områder, der
> er centrale for Danmarks vel- standsudvikling. Der skal udpeges
> konkrete poli- tikområder, hvor der er brug for en skærpet indsats.
> Det kræver en systematisk tilgang. Hvert år vil regeringen udgive en
> konkurrenceevneredegørelse, der skal give et billede af, om Danmark
> bevæger sig i den rigtige retning. Regeringen vil derfor videreudvikle
> en metode, der identificerer de væ- sentlige faktorer for Danmarks
> velstandsudvikling.
>
> **Tænketank om fremtidens vækst** Regeringen har nedsat *Tænketanken
> om fremtidens vækst*, der bl.a. skal sætte fokus på, hvordan Dan- mark
> i fremtiden kan opretholde en god konkur- renceevne. Tænketanken har
> bl.a. fokus på områ- der som entreprenørskab, innovation, kapital, ud-
> dannelse, offentlig-privat partnerskab og konkur- rence. Tænketanken
> fremlægger sit arbejde i for- året 2005, og dette vil bl.a. indgå i
> udarbejdelsen af *Danmark i den globale økonomi*.
>
> **Vækst i hele Danmark**
>
> Der skal være gode rammer for vækst og udvikling i hele landet. Der
> skal satses på de kompetencer og erhvervspotentialer, der findes
> lokalt.
>
> Med kommunalreformen etableres i hver region vækstfora, der
> sammensættes af repræsentanter fra regionen, kommunerne, det lokale
> erhvervsliv, videninstitutioner og arbejdsmarkedets parter.
>
> Vækstforaene får til opgave at udarbejde en regio- nal
> erhvervsudviklingsstrategi samt udvikle og prioritere initiativer til
> at forbedre de lokale vækst- vilkår.
>
> Regeringen vil tage initiativ til – sammen med amtsråd, kommuner,
> erhvervsliv og arbejdsmarke- dets parter – allerede nu at påbegynde
> arbejdet med en regional erhvervsudviklingsstrategi for Nordjyl- land,
> der er ramt af erhvervsmæssig tilbagegang.
>
> Regeringen vil stille midler og ekspertise til rådig- hed herfor.
>
> Regeringen vil se positivt på et eventuelt ønske fra andre regioner om
> fremrykning af indsatsen.
>
> Regeringen vil iværksætte en hurtig analyse af den samlede statslige
> regionalpolitiske indsats med henblik på at forenkle og målrette
> indsatsen.
>
> Som opfølgning på strategien *Danmark i den glo- bale økonomi* vil
> regeringen nedsætte et nyt regio- nalpolitisk ministerudvalg, som får
> ansvaret for at koordinere og følge de initiativer i strategien, der
> skal udmøntes på regionalt niveau.

\
Orden i økonomien
=================

> Dansk økonomi er sund og robust. Overskuddet på de offentlige finanser
> er blandt de højeste i Europa. Betalingsbalanceoverskuddet er stort.
> Renten og inflationen er lav. Opsvinget er også begyndt at bide sig
> fast på arbejdsmarkedet. Ledigheden er gennem det seneste år faldet
> med knap 14.000 personer, og beskæftigelsen er stigende – godt hjulpet
> på vej af initiativerne i regeringens *Forårs- pakke* med fremrykning
> af skattelettelserne på arbejdsindkomst og fremrykning af
> investeringer til 2004.
>
> **Finanspolitikken**
>
> Regeringen vil fastholde en holdbar finanspolitik:

-   Fortsatte offentlige overskud og nedbringelse af den offentlige gæld
    i overensstemmelse med 2010-planen.

-   Et vedvarende løft i beskæftigelsen i et om- fang, der modsvarer en
    forbedring af de of- fentlige finanser med ca. 1 pct. af BNP.

-   En årlig vækst i det offentlige forbrug på 0,5 pct. og en afdæmpet
    vækst i de samlede of- fentlige udgifter. Realvæksten i det
    offentlige forbrug giver plads til målrettede forbedringer på
    udvalgte områder, bl.a. forskning og ud- dannelse, børnefamilierne,
    sygehuse og de ældre.

-   Fortsat, uændret skattestop. Forudsat at det økonomiske råderum er
    tilvejebragt, vil rege- ringen sænke skatten på arbejdsindkomst
    yderligere. Regeringen vil udarbejde en fler- årig plan herfor.

> Regeringen vil inddrage finansieringen af rege- ringsgrundlagets
> initiativer og andre initiativer i de årlige finanslovforhandlinger.
>
> **Den kommunale økonomi**
>
> Realiseringen af udgiftspolitikken beror i høj grad på beslutningerne
> i den kommunale sektor. Rege- ringen lægger derfor afgørende vægt på,
> at der sker en tæt koordination mellem på den ene side den overordnede
> økonomiske politik og regeringens prioriteringer på velfærdsområderne,
> og på den
>
> anden side det kommunale selvstyre, herunder at kommunerne under ét
> bidrager til overholdelse af skattestoppet. Denne koordination vil som
> hidtil ske gennem årlige økonomiforhandlinger mellem regeringen og de
> kommunale organisationer. Rege- ringen vil fortsat overholde
> princippet om, at den kommunale sektor kompenseres økonomisk, hvis
> regeringen og Folketinget pålægger den kommuna- le sektor nye opgaver
> eller merudgifter.
>
> De faktiske udgifter i kommuner og amter har gen- nem flere år
> overskredet de aftalte rammer. Der er derfor behov for at forbedre
> rammerne for styrin- gen af den kommunale økonomi. Regeringen vil
> fremlægge konkrete forslag til, hvordan rammerne for budgetsamarbejdet
> kan styrkes med henblik på at sikre overensstemmelse mellem den
> overordne- de økonomiske politik og den faktiske udvikling i den
> kommunale økonomi.

\
Skattestop – og lavere skat på arbejde
======================================

> **Fortsat skattestop**
>
> Regeringen vil videreføre skattestoppet uændret i den kommende
> valgperiode. Skattestoppet består i hovedsagen af følgende fem
> overordnede punkter:

-   Ingen skat eller afgift må sættes op.

-   Opkræves skatten eller afgiften med en pro- centsats, f.eks. momsen,
    bliver procenten ikke sat op.

-   Opkræves skatten eller afgiften med et krone- beløb pr. enhed,
    f.eks. benzin- og dieselafgif- ten, sættes kronebeløbet ikke op.

-   Hvis der er tvingende grunde til at indføre eller forhøje en skat
    eller afgift, vil dette ske således, at merprovenuet ubeskåret
    anvendes til at sænke en anden skat eller afgift. Samme princip vil
    blive anvendt, hvis det af miljø- mæssige grunde er ønskeligt at
    indføre eller forhøje en miljøafgift. Såfremt Danmark bli- ver nødt
    til at sænke en skat eller afgift som følge af EU-beslutninger eller
    internationale aftaler, kan mindreprovenuet kompenseres gennem
    forhøjelser af andre skatter eller afgif- ter. Det forudsættes, at
    en sådan omlægning er provenuneutral.

-   Der er lagt et loft over det kronebeløb, som boligejeren betaler i
    ejendomsværdiskat. Værdistigninger på fast ejendom vil derfor ik- ke
    udløse yderligere ejendomsværdiskat.

> Skattestoppet omfatter også kommuner og amter. Det betyder, at de
> gennemsnitlige skatteprocenter og grundskyldspromiller ikke må stige.
> Skulle det alligevel ske, reduceres den statslige beskatning
> tilsvarende, så niveauet for den samlede beskatning holdes uændret.
> Regeringen har i den forløbne valgperiode indført et loft over den
> årlige stigning i grundskylden. I den kommende periode vil rege-
> ringen fastholde loftet over den årlige stigning.
>
> Regeringen vil uden tøven slå ned på og lukke eventuelle skattehuller,
> så snart myndighederne bliver opmærksomme på dem.
>
> Det er regeringens mål gradvist at sænke skatten på arbejdsindkomst.
> Regeringen har allerede gennem- førte lettelser af skatten på ca. 10
> mia. kr. i 2004.
>
> Forudsat at det økonomiske råderum er tilveje- bragt, vil regeringen
> sænke skatten på arbejdsind- komst yderligere. Regeringen vil
> udarbejde en flerårig plan herfor.
>
> **Yderligere retssikkerhed på skatte- området**
>
> Regeringen har med en række tiltag forbedret rets- sikkerheden
> betydeligt på skatteområdet. Regerin- gen ønsker at fastholde dette
> fokus. Regeringen vil derfor fremlægge yderligere en række forslag til
> øget retssikkerhed under temaerne: Bedre borger- service, færre klager
> samt klare og enkle regler.
>
> **Forenkling af aktieavancebeskatningen** Reglerne for beskatning af
> aktieavancer er fra 1993. De er meget komplicerede, bl.a. på grund af
> den såkaldte 100.000 kr. grænse, hvor beholdnin- ger mindre end
> grænsen er skattefri, mens behold- ninger større end grænsen
> beskattes. Regeringen vil derfor fremsætte forslag til en forenkling
> af aktieavancebeskatningen. Der vil blive indført en overgangsordning,
> således at der ikke vil blive ændret i skattevilkårene for
> eksisterende behold- ninger under skattegrænsen.
>
> **Omlægning af bilbeskatningen** Regeringen vil nedsætte et udvalg,
> som skal under- søge mulighederne for over en længere årrække at
> foretage en provenuneutral og miljøfremmende omlægning af den samlede
> bilbeskatning.

\
Flere i arbejde
===============

> Regeringen vil fremlægge en omfattende beskæfti- gelsesplan for at få
> flere mennesker i arbejde.
>
> Målet er at øge beskæftigelsen med op til 60.000 personer frem mod
> 2010. Der er tale om et ambiti- øst mål. Dets realisering forudsætter
> både en god økonomisk vækst, et velfungerende arbejdsmarked og
> holdningsændringer mange steder i det danske samfund.
>
> Regeringen vil føre en økonomisk politik, der un- derstøtter en varig
> høj beskæftigelse og fortsat fald i ledigheden. I takt med faldet i
> ledigheden vil væksten i beskæftigelsen i stadigt stigende omfang
> blive bestemt af, hvor godt arbejdsmarkedet funge- rer. Regeringen vil
> nøje overvåge dette og vil her- udover understøtte væksten i
> beskæftigelsen med en række konkrete initiativer:

-   *Flere indvandrere i arbejde*. Målet er at få op til 25.000 flere
    flygtninge, indvandrere og ef- terkommere i arbejde i 2010.

-   *Lavere alder ved afslutning af uddannelse*. Målet er, at de unges
    gennemsnitlige alder for færdiggørelse af deres uddannelse på
    længere sigt bringes ned med 1 år. I 2010 kan det bi- drage med op
    til 5.000 personer.

-   *Mindre sygefravær*. Målet er på længere sigt at reducere det
    gennemsnitlige antal sygedage med 1 dag. I 2010 kan det bidrage med
    ca.

> 2.000 personer.

-   *Flere ældre på arbejdsmarkedet*. Sigtet med de kommende initiativer
    er at øge den gen- nemsnitlige tilbagetrækningsalder med ½ år. I
    2010 kan det bidrage med op til 7.500 perso- ner.

-   *Bedre fungerende arbejdsmarked*. Målet er at forbedre strukturerne
    på arbejdsmarkedet. Frem mod 2010 kan det bidrage med op til

> 5.000 personer.
>
> **Flere indvandrere i arbejde**
>
> Regeringens mål om op til 25.000 flere indvandre- re og efterkommere i
> arbejde er en ambitiøs mål-
>
> sætning. Opgaven er meget stor. Men med ned- gangen i antallet af
> indvandrere, som kommer til Danmark, er forudsætningerne bedre end
> længe.
>
> Opgaven *skal* løses. Og den *kan* løses. Hvis alle i det danske
> samfund arbejder sammen om opgaven: Regeringen, kommunerne, offentlige
> og private arbejdsgivere, lønmodtagere, arbejdsmarkedets parter,
> uddannelsesinstitutioner mv.
>
> Vi skal stille krav til indvandrere uden arbejde. Men så skylder vi
> dem også at bryde barrierer ned, bekæmpe fordomme og give dem en
> chance for at vise, at de har noget at bidrage med.
>
> Regeringen vil udarbejde en national handlings- plan for at få flere
> indvandrere i beskæftigelse. Et tværgående ministerudvalg skal sikre
> planens gen- nemførelse.
>
> Opkvalificering står helt centralt i indsatsen. Både den
> opkvalificering, som finder sted på skoler mv., og den
> opkvalificering, som finder sted på arbejds- pladsen. Her er vi nødt
> til at tænke nyt og bryde med fastlåste dogmer. Vi kan kun løse
> opgaven, hvis der skabes accept af, at indvandrere, som har været uden
> arbejde gennem længere tid, ikke altid kan få job til fuld
> overenskomstmæssig løn. Og at ansættelse på særlige lønvilkår kan være
> det springbræt, som efter en periode giver mulighed for job på normale
> vilkår.
>
> Regeringen vil drøfte med arbejdsmarkedets parter, hvordan vi bedst
> kan skabe denne accept. Og opnå forståelse for, at det ikke er en vej
> til at undergrave vilkårene på det danske arbejdsmarked. Men at det
> tværtimod kan åbne det danske arbejdsmarked for disse grupper.
>
> Regeringens indsats vil i den første fase tage afsæt i følgende
> indsatsområder:

-   Indvandreres grundlæggende kvalifikationer, herunder særligt
    danskkundskaber, skal styr- kes.

-   Anvendelsen af indslusningsløn, løntilskud og mentorordninger skal
    udbygges.

-   Løntilskudsordningerne skal have et eftersyn.

-   En handlingsplan med konkrete initiativer og mål for hele den
    offentlige sektor. Den offent- lige sektor vil have et betydeligt
    ansvar for at løfte den samlede opgave.

-   Indsatsen i forhold til etniske iværksættere skal styrkes.

-   Især erhvervsuddannelserne skal indrettes, så flere unge får reel
    mulighed for at komme ind på og gennemføre en uddannelse, jf. *Ung-
    domsuddannelse til alle*.

> **Lavere alder ved afslutning af uddan- nelse**
>
> Danske unge afslutter deres uddannelse meget senere end unge i andre
> lande. Det skyldes bl.a., at de unge starter senere i uddannelse, er
> længere tid om uddannelsen og tager længere pauser under- vejs.
>
> Hvis de unge bliver færdige med deres uddannelse i en yngre alder, vil
> det øge beskæftigelsen og øge det samfundsmæssige afkast af
> investeringen i deres uddannelse.
>
> Regeringen vil bl.a.:

-   Gennemføre en grundlæggende reform af undervisningen efter 9.
    klasse, så det bliver hovedreglen, at unge fortsætter direkte i en
    ungdomsuddannelse efter folkeskolens 9. klasse.

-   Tilskynde til kortere venteperiode før påbe- gyndelse af en
    videregående uddannelse. Bl.a. ved ændringer i SU-systemet.

-   Tilskynde til, at de unge færdiggør deres ud- dannelser på normeret
    tid, bl.a. ved ændringer i SU-systemet og ved at nedbringe speciale-
    skrivningsperioden på visse uddannelser.

> **Mindre sygefravær**
>
> Regeringen vil bl.a. fremsætte forslag om:

-   At kommunernes opfølgning målrettes mod de personer, som har størst
    behov for hjælp.

-   Bedre muligheder for, at sygemeldte bevarer tilknytningen til
    arbejdsmarkedet.

-   Større økonomisk fordel for kommunerne ved at hjælpe den sygemeldte
    hurtigt tilbage til ar- bejdsmarkedet.

> **Flere ældre på arbejdsmarkedet** Regeringen vil iværksætte en
> holdningskampagne for at fastholde ældre i beskæftigelse. Kampagnen
> skal særligt være rettet mod virksomhederne, med- arbejderne og dem,
> som rådgiver de ældre, og bl.a. sigte mod mulighederne for
> efteruddannelse.
>
> For at understøtte kampagnen vil regeringen gen- nemgå love mv. i
> forhold til ældre på arbejdsmar- kedet, herunder foreslå ændringer i
> visse særregler for ældre i dagpengesystemet.
>
> **Serviceeftersyn af beskæftigelses- politikken**
>
> Regeringen vil iværksætte et serviceeftersyn af
> beskæftigelsespolitikken. Fremgang i økonomi og i beskæftigelse må
> ikke bremses af stive strukturer på arbejdsmarkedet. Job må ikke stå
> ubesatte hen i situationer, hvor der er kvalificeret arbejdskraft til
> rådighed.
>
> Eftersynet vil blandt andet være rettet mod

-   visse særregler på dagpengeområdet, som hæmmer fleksibilitet og
    dermed beskæftigel- sen,

-   en skærpelse af rådighedsforpligtelsen,

-   økonomisk tilskyndelse ved jobformidlingen i kommuner, hos
    Arbejdsformidlingen og blandt andre aktører til at fremvise gode
    resul- tater for at få ledige i beskæftigelse, og

-   en mere effektiv og smidig brug af andre aktø- rer i
    jobformidlingen.

> Når beskæftigelsesplanen foreligger, vil regeringen indbyde
> Folketingets partier til drøftelse.
>
> **Frit valg af arbejdsløshedskasse** Regeringen vil fremme
> fleksibiliteten og bevæge- ligheden på arbejdsmarkedet. I den
> forbindelse ønsker regeringen at understøtte det enkelte men-
>
> neskes frihed til at vælge a-kasse, herunder at flytte fra én a-kasse
> til en anden. Regeringen vil derfor arbejde på at fjerne barrierer for
> et sådant frit valg og fremlægge forslag til at øge gennemsigtigheden,
> bl.a. ved at forpligte den enkelte a-kasse til at in- formere sine
> medlemmer om det frie valg og om den pågældende a-kasses
> administrationsbidrag sammenlignet med andre a-kasser.
>
> **Ligelønstatistik**
>
> Der skal være lige løn for lige arbejde i Danmark. Med henblik på at
> fremme synligheden og infor- mationen om lønforskelle mellem mænd og
> kvin- der vil regeringen fremlægge forslag om, at virk- somheder over
> en vis størrelse skal udarbejde en ligelønstatistik. Virksomheder skal
> kunne fritages for kravet om at udarbejde en ligelønstatistik, hvis de
> med jævne mellemrum i stedet udarbejder en redegørelse for ligeløn,
> som drøftes mellem ar- bejdsgiver og lønmodtagere.
>
> **Etablering af et eIndkomstsystem** Administrationen af en række
> indkomstafhængige ydelser er i dag unødigt tung for både det offentli-
> ge og for borgere og virksomheder. F.eks. har dag- pengemodtagere
> besvær med at skaffe dokumenta- tion i form af lønsedler og tro- og
> love erklæringer. Og arbejdsgiverne har besvær med at skulle afgive
> detaljerede lønoplysninger om nuværende og tidli- gere ansatte alene
> til kontrolformål.
>
> Med det formål at skabe grundlag for regelforenk- linger og
> effektivisere administrationen vil rege- ringen på baggrund af det
> fælles arbejde med ar- bejdsmarkedets parter etablere et
> eIndkomstsystem med månedlige oplysninger om indkomst og ar-
> bejdsomfang.
>
> Et sådant system vil føre til store gevinster for det offentlige,
> borgerne og a-kasserne. Det skal
>
> udformes, så det ikke belaster arbejdsgiverne unø- digt. Resultatet
> vil være, at en række andre indbe- retninger i forbindelse med
> dagpengesager, skatte- oplysninger, statistik mv. kan afskaffes.
>
> **Et sundt og sikkert arbejdsmiljø** Regeringen vil i samarbejde med
> arbejdsmarkedets parter udarbejde en ny prioritering af indsatsen, som
> skal sikre, at fokus er rettet mod de vigtigste arbejdsmiljøproblemer.
>
> Vækst i servicesektoren, hastig teknologisk udvik- ling og nye
> arbejds- og organisationsformer vil påvirke arbejdsmiljøet i retning
> af mindre fysisk hårdt arbejde, mere stillesiddende arbejde og flere
> problemer med det psykiske arbejdsmiljø, med stress og med såkaldte
> ”livstilssygdomme”.
>
> Regeringen vil ændre arbejdsmiljøloven, så ar- bejdsgivere, der har
> gjort alt, hvad der er muligt for at sikre et sikkert og sundt
> arbejdsmiljø, ikke bliver straffet, når medarbejdere overtræder
> reglerne.
>
> **Et mere enkelt og retfærdigt arbejds- skadesystem**
>
> Virksomhederne har i de senere år oplevet betyde- lige variationer i
> bidragene til den lovpligtige for- sikring mod erhvervssygdomme i
> Arbejdsmarke- dets Erhvervssygdomssikring (AES). Regeringen vil
> nedsætte et udvalg, som skal belyse, hvordan AES-systemet kan
> reformeres, så præmierne ople- ves mere rimelige og retfærdige.
> Regeringen vil fremsætte forslag på baggrund heraf.
>
> Det er vigtigt, at virksomhederne tilskyndes til at maksimere den
> forebyggende indsats. Regeringen vil derfor nedsætte et udvalg, som
> skal komme med forslag til, hvordan virksomhedernes indsats for et
> godt arbejdsmiljø i højere grad afspejles i bidragsbetalingen til
> arbejdsskadeforsikring og AES.
>
> **Bedre samspil mellem erstatninger og erhvervsevnetab og sociale
> ydelser** Regeringen vil nedsætte et udvalg, der skal overve- je
> reglerne om samspillet mellem arbejdsskade- sikringsloven,
> erstatningsansvarsloven og sociale ydelser. Udvalget skal samtidig
> overveje incita- menter til at skabe arbejdsfastholdelse på normale
> vilkår i forbindelse med personskade.
>
> Regeringen vil endvidere se på, hvordan det er muligt at etablere en
> ordning, som medfører, at tilskadekomne alene skal henvende sig ét
> sted for at få klarhed over erstatningen. En samlet og hurtig
> afklaring ét sted sikrer, at tilskadekomnes tilknyt- ning til
> arbejdsmarkedet bevares.
>
> **Arbejdsmarkedet og EU-udvidelsen** Udvidelsen af EU giver nye
> muligheder for øko- nomisk vækst og fremgang i Europa og i Danmark.
> Men udvidelsen må ikke føre til, at danske arbejds- tagere udsættes
> for unfair konkurrence fra billig østeuropæisk arbejdskraft. Vandrende
> arbejdstage- re skal leve op til danske arbejdsmiljøregler og de løn-
> og ansættelsesvilkår, som er sædvanlige på det danske arbejdsmarked.
> Regeringen vil øge kontrol- len med arbejdskraft fra de nye EU-lande
> for at sikre, at de gældende regler overholdes.

Bedre sundhed
=============

> Regeringen vil fortsætte med at forny og forbedre vore offentlige
> sygehuse. Behandlingen af syg- domme på de danske sygehuse skal være i
> ver- densklasse. Og ventetiderne skal være de kortest mulige.
>
> Med kommunalreformen bliver der skabt fem stærke sundhedsregioner, som
> skal være rammen om sygehuse af højeste kvalitet. Regionerne får hver
> især en størrelse og en økonomi, så alvorlige sygdomme kan behandles
> af afdelinger, der har ekspertise på netop deres felt. Samtidig
> styrkes den landsdækkende koordinering af den højtspecialise- rede
> behandling. Og vi forbedrer rammerne for genoptræning af især ældre.
> Kommunerne får med ansvaret for genoptræning en stærk tilskyndelse til
> at udvikle lokale sundhedstilbud.
>
> Nu ønsker regeringen at gå videre med følgende initiativer:
>
> **Flere penge til at forkorte ventetiderne på sygehuse**
>
> Over de næste 4 år tilføres sygehusene yderligere 2 mia. kr. til bedre
> kvalitet, mere aktivitet og kortere ventetider. Pengene tilføres i
> takt med, at en større del af sygehusenes budgetter bliver baseret på
> princippet om, at ”pengene følger patienten”: Jo flere patienter og jo
> større aktivitet, der er på en hospitalsafdeling, desto større
> bevilling skal den pågældende afdeling have. Det skal betale sig at
> gøre en ekstra indsats – også på et hospital.
>
> Regeringen ønsker, at andelen af aktivitetsbestemte bevillinger til de
> enkelte sygehuse og sygehusafde- linger over en årrække øges fra de
> nuværende 20 pct. til 50 pct.
>
> **Frit valg efter 1 måned**
>
> Alle borgere – uanset pengepung – har fået ret til at vælge at blive
> behandlet på et privat eller uden- landsk sygehus, som amterne har
> indgået aftale med, hvis ventetiden til de offentlige sygehuse er over
> 2 måneder. Regeringen vil med virkning fra
>
> 2007 forbedre ordningen, så patienterne får ret til frit valg, såfremt
> det offentlige sygehus ikke kan klare behandling inden for 1 måned.
> Regeringen vil samtidig være opmærksom på at styrke efterbe-
> handlingsindsatsen.
>
> **Et åbent og gennemsigtigt sundheds- væsen**
>
> Regeringen ønsker mere åbenhed og gennemsig- tighed om behandlingen på
> vore sygehuse. Patien- terne har krav på klar og forpligtende
> information, bl.a. for bedre at kunne bruge det frie valg. Der skal
> udvikles præcise og sammenlignelige oplys- ninger om kvalitet og
> service mellem sygehuse og afdelinger. Oplysningerne gøres
> lettilgængelige for borgerne senest i 2006.
>
> **Ny kræfthandlingsplan**
>
> I forbindelse med aftalen om finansloven for 2005 er der iværksat en
> række initiativer til at forbedre behandlingen af kræft, herunder en
> pulje på 100 mio. kr. til omlægning af arbejdsgange mv. og lånerammer
> på 300 mio. kr. til anskaffelse af nyt udstyr. Regeringen vil i
> foråret 2005 fremlægge en ny kræfthandlingsplan. Sigtet er at bringe
> kræftbe- handlingen på de danske sygehuse op på det høje- ste
> internationale niveau. I henhold til finanslovaf- talen vil parterne i
> forlængelse heraf drøfte, hvilke initiativer planen giver anledning
> til.
>
> **Ældre medicinske patienter**
>
> For ældre medicinske patienter er det afgørende, at samarbejdet mellem
> hjemmeplejen, de praktise- rende læger og sygehusene fungerer
> optimalt. Med kommunalreformen forbedres rammerne for en mere
> sammenhængende og borgernær behand- lings- og plejeindsats til gavn
> for ældre medicinske patienter. Regeringen vil fremlægge forslag til,
> hvordan sammenhængen i plejeindsatsen kan for- bedres yderligere med
> henblik på at sikre en bedre samlet indsats for den enkelte ældre og
> mindske problemerne med fejlmedicinering og unødige indlæggelser.
>
> **Yngre lægers vej gennem speciallæge- uddannelsen**
>
> Uddannelsen til speciallæge er under omlægning på grundlag af
> principper, der blev fastlagt af Spe- ciallægekommissionen. Målene og
> kravene til spe- ciallægeuddannelsen er blevet moderniseret. Bl.a. er
> de normerede videreuddannelsestider nedbragt for de længste
> uddannelsers vedkommende. Det er imidlertid fortsat et problem, at
> yngre læger ofte er betydeligt længere om videreuddannelsen til speci-
> allæge end den normerede tid. Der kan således gå 12 år eller mere fra
> kandidateksamen til speciallæ- geanerkendelse.
>
> Regeringen vil derfor i efteråret 2005 fremlægge forslag til
> initiativer med henblik på forkortelse af den samlede uddannelsestid
> uden tab af kompeten- ce. Forslagene vil bygge på en kortlægning af
> yng- re lægers vej gennem speciallægeuddannelsen.
>
> Kortlægningen vil omfatte hele uddannelseskæden fra uddannelsesstart
> på universitetet til anerkendel- sen til speciallæge.
>
> **Sund kost og motion**
>
> Med sundhedsprogrammet ”Sund hele livet” har regeringen sat fokus på
> forebyggelsen af otte ud- bredte folkesygdomme. Regeringen har
> endvidere igangsat en række initiativer til bl.a. bedre sundhed blandt
> børn og unge. Sund kost og motion er vigti- ge forudsætninger for en
> sund befolkning, så syg- dom forebygges.
>
> I forbindelse med udmøntningen af satspuljen for 2005 er der bl.a.
> afsat 80 mio. kr. årligt i perioden 2005-2008 til at styrke indsatsen
> i børne- og ung- domspsykiatrien og behandlingen af spiseforstyr-
> relser, herunder til nedbringelse af ventetider.
>
> Der er endvidere afsat midler til en kommunal indsats målrettet
> overvægtige børn og unge med særligt fokus på udsatte familier.
>
> Regeringen vil etablere et slagkraftigt, uafhængigt *Motions- og
> Ernæringsråd*, som skal fremme bedre sundhed for alle danskere.
> Regeringen vil anmode Rådet om som sin første opgave snarest at frem-
> lægge en handlingsplan mod fedme hos børn. Sig-
>
> tet er at sætte endnu mere fokus på vigtigheden af sund kost og
> motion. Motions- og Ernæringsrådet erstatter Ernæringsrådet, som
> nedlægges.

Bedre omsorg for de ældre
=========================

> Regeringen vil gøre op med de stive bureaukrati- ske regler og sikre,
> at de ældre får den pleje, som de har behov for døgnet rundt. Og den
> skal gives med respekt for den enkelte. Ældreomsorgen må ikke
> standardiseres, men skal ydes fleksibelt og med fokus på de ældres
> individuelle behov.
>
> Regeringen vil derfor afsætte 500 mio. kr. årligt til indførelse af en
> plejehjemsgaranti og til en ansøg- ningspulje til bedre og mere
> fleksibel hjemmehjælp i kommunerne. Regeringen vil nedsætte et udvalg,
> som skal komme med forslag til kriterier for forde- lingen af puljen.
> Udvalgets forslag vil indgå i de kommende drøftelser med Kommunernes
> Lands- forening om kommunernes økonomi i 2006.
>
> **Personlige budgetter**
>
> Flere kommuner har igangsat forsøg med personli- ge budgetter for
> hjemmehjælp. Fælles for alle ord- ningerne er, at hjælpen til f.eks.
> vask, indkøb og andre praktiske opgaver sker ved at udbetale et
> kontant beløb eller et klippekort til den ældre. Den ældre kan frit
> vælge, hvem der skal løse opgaver- ne, hvornår det skal ske, og
> hvordan det skal ske. Regeringen vil evaluere de igangværende forsøg i
> 2006 med henblik på eventuel etablering af en landsdækkende ordning.
>
> **Garanti for plejehjemsplads**
>
> Regeringen vil fremlægge forslag om, at borgere, der er visiteret til
> plejehjem, højest skal vente to måneder på at få en plads.
>
> **Frit valg af plejehjem**
>
> For at øge ældres valgmuligheder og få et mere varieret udbud af
> plejehjem vil regeringen foreslå frit valg mellem kommunale plejehjem,
> selvejende institutioner og private plejehjem.

\
Bedre vilkår for børnefamilierne
================================

> Regeringen ønsker, at børnene får de bedst mulige rammer for en god
> opvækst og en god uddannelse. Og at familierne får størst mulig frihed
> med hensyn til børnepasning og tilrettelæggelsen af arbejdsliv og
> familieliv. Derfor vil regeringen foreslå neden- stående initiativer.
>
> **Sænkning af taksterne for børne- pasning og højere børnecheck**
>
> Mange børnefamilier har en trængt økonomi, hvor udgiften til
> børnepasning vejer tungt. Det gælder især familier med små børn.
> Regeringen vil derfor

-   pr. 1. januar 2006 sænke den maksimale for-

> ældrebetaling for et pasningstilbud for et barn under 3 år fra 33 til
> 25 pct. af udgifterne,

-   pr. 1. januar 2007 sænke den maksimale for-

> ældrebetaling fra 3 år og til skolealderen fra 33 til 25 pct. af
> udgifterne, og

-   pr. 1. januar 2008 forhøje børnechecken med

> 2.000 kr. årligt pr. barn under 3 år.
>
> Regeringen vil samtidig foreslå, at kommunerne i perioden, indtil de
> lavere takstlofter træder i kraft, ikke øger den forældreandel, som
> betales for et barn under skolealderen.
>
> **Bedre kvalitet i børnepasningen** Regeringen vil foreslå, at der
> afsættes 2 mia. kr. i den kommende 4 års periode, som anvendes efter
> ansøgning til bedre kvalitet i børnepasningen. Pen- gene skal f.eks.
> bruges til en forstærket indsats over for socialt udsatte børn, flere
> medarbejdere, forbedringer af lokaler og fremme af etablering af
> skovbørnehaver.
>
> **”Barselsfond”**
>
> Regeringen vil foreslå, at der etableres en ”barsels- fond” for den
> del af arbejdsmarkedet, som efter afslutningen af
> overenskomstforhandlingerne i foråret 2005 ikke er omfattet af
> ”barselsfonde” aftalt i overenskomster. En barselsudligningsfond
> styrker kvinders position på arbejdsmarkedet. Når arbejdsgiverne deler
> deres omkostninger ved bar-
>
> sel, reduceres den enkelte arbejdsgivers udgift til ansatte, som går
> på barsel. Det styrker ligestillin- gen. Alle, der ikke er dækket af
> en barselsudlig- ningsfond via en kollektiv overenskomst, bliver
> omfattet af en obligatorisk ordning. Dermed bliver alle dækket.
> Ordningen skal træde i kraft i 2006.
>
> **Ægtefællepension** Ægtefællepensionsudvalget forventes i 2005 at
> afgive betænkning om behovet for særskilt lovgiv- ning om, hvordan
> pensions- og forsikringsrettighe- der skal behandles ved den ene
> ægtefælles død og i forbindelse med separation og skilsmisse. Regerin-
> gen vil på baggrund heraf fremlægge forslag om ændringer af de
> gældende regler, bl.a. under hen- syntagen til ligestillingen mellem
> kvinder og mænd.
>
> **Samværsreform**
>
> Mange børn oplever, at deres forældre skilles. Det er forældrenes
> ansvar, at det foregår så nænsomt som muligt i forhold til børnene, og
> at de finder en løsning, så begge kan fortsætte forældreskabet.
>
> Regeringen vil gennem nye regler for behandlin- gen af sager om
> separation og skilsmisse og udvi- det brug af konfliktmægling sikre,
> at forældrene understøttes i at påtage sig dette ansvar. Reglerne skal
> i højere grad sætte børnene i centrum. Rege- ringen vil derfor
> nedsætte et udvalg, som skal komme med forslag til en samværsreform.
>
> Som led i kommunalreformen vil regeringen fore- slå, at de nye
> statsforvaltninger (som afløser de nuværende statsamter) bliver
> indgang for alle sager om opløsning af ægteskab og afklaring af
> uenighe- der om forældremyndighed. Hermed forventes, at færre sager
> skal behandles ved domstolene.

\
En god start til alle børn
==========================

> **Bekæmpelse af negativ social arv**
>
> Langt de fleste unge i Danmark får en god uddan- nelse og en ordentlig
> overgang til voksenlivet. Men ikke alle. Hver sjette unge får ikke en
> uddannelse, som ruster dem til at udføre et arbejde. De får de
> dårligste job og er meget udsatte for ledighed.
>
> Mange unge efterkommere af indvandrere og flygtninge har særlige
> problemer i uddannelsessy- stemet. De har ofte dårlige
> danskkundskaber. Og alt for mange fuldfører ikke en erhvervsuddannel-
> se. Hvis denne udvikling ikke vendes, vil denne gruppe af unge uden
> uddannelse - og uden per- spektiv for fremtiden - vokse til et stort
> problem.
>
> For mange unge kommer ud i kriminalitet. Og for mange børn vokser op i
> hjem præget af misbrug, vold eller psykiske problemer. Det er
> opvækstvil- kår, som risikerer at præge dem resten af livet.
>
> Regeringen vil udarbejde et program for bekæm- pelsen af den negative
> sociale arv, som sammen- tænker initiativer på de enkelte
> politikområder: Børnepasning, den sociale indsats, bedre uddannel- se,
> ungdomsklubber, integration og kriminalitets- bekæmpelse. Alle børn og
> unge skal have mulig- heden for en god start.
>
> **Øget ansvarliggørelse af forældre** Forældrene har et helt afgørende
> ansvar for, at deres børn får mulighed for at udvikle sig, får en god
> skolegang, og ikke begiver sig ind på en kri- minel løbebane.
>
> Regeringen ønsker i stærkere omfang at markere samfundets afstandtagen
> til forældre, der mangler viljen til at leve op til deres
> forældreansvar, f.eks. ved børnenes omfattende udeblivelse fra
> skolegan- gen, eller forældrenes manglende indsats i forhold til at
> undgå børnenes gentagne kriminalitet. Rege- ringen vil fremsætte
> forslag om, at de sociale myn- digheder i grove tilfælde får mulighed
> for at med- dele forældrene særlige påbud og – hvis disse ikke
> efterleves – stoppe udbetalingen af børnefamilie-
>
> ydelsen, hvis forældre f.eks. ikke medvirker til at sikre, at deres
> børn passer deres skolegang, eller hvis de ikke gør en tilstrækkelig
> indsats for at hol- de deres børn ude af kriminalitet.
>
> Regeringen vil endvidere fremlægge forslag om, at der skal kunne
> tilbydes ”forældreprogrammer” til forældre, der har behov for hjælp
> til at understøtte deres børns udvikling.

\
Det fælles ansvar for de svageste
=================================

> **Bedre vilkår for socialt udsatte** Regeringen vil fortsat prioritere
> indsatsen for bedre vilkår for de svageste grupper i vort samfund - de
> udsatte børn og unge, sindslidende, hjemløse, pro- stituerede og
> misbrugere. Regeringen vil derfor foreslå, at en væsentlig del af de
> årlige satspulje- midler på ca. ½ mia. kr. anvendes til denne gruppe.
> Indsatsen vil bl.a. blive prioriteret på grundlag af den årlige
> rapport fra *Rådet for socialt udsatte*.
>
> Der er bl.a. brug for en særlig indsats for at hjælpe socialt udsatte
> til at få et job. Et arbejde er ikke blot med til at forbedre
> økonomien, men styrker samtidig den enkeltes værdighed og selvrespekt.
> Regeringen vil derfor fremsætte forslag om målret- tede tilbud om
> hjælp til bl.a. hjemløse og tidligere misbrugere.
>
> **Bedre vilkår for handicappede**
>
> Der er gennem de seneste år iværksat en række større initiativer på
> handicapområdet. Regeringen har i alt afsat knap 1,4 mia. kr. til at
> gennemføre initiativerne. Regeringen vil fortsætte det omfat- tende
> arbejde med at forbedre handicappedes vil- kår for at deltage i alle
> dele af samfundslivet. Han- dicappede skal have mulighed for at kunne
> tilrette- lægge egen tilværelse.
>
> **Frit valg for svage grupper**
>
> De offentlige tilbud skal i højere grad tage hensyn til den enkelte.
> Der skal gøres op med formynderi og klientgørelse. Regeringen har
> gennemført frit valg for den brede befolkning på en række områ- der.
> Regeringen vil komme med forslag til, hvor- dan øgede valgmuligheder
> indbygges i de sociale tilbud, som tilbydes de svage grupper.
>
> **Forbedring af psykiatrien**
>
> Regeringen ønsker værdige og tidssvarende for- hold for sindslidende
> på de psykiatriske sygehuse. Regeringen vil fortsætte arbejdet med at
> moderni- sere og forbedre de fysiske rammer.
>
> Den flerårige psykiatriaftale udløber i 2006. Rege- ringen vil foreslå
> en ny psykiatriaftale fra 2007, som bl.a. lægger vægt på fortsat
> udbygning af an- tallet af enestuer på de psykiatriske afdelinger.

\
Fortsat fast og fair udlændingepolitik – bedre integration
==========================================================

> Det markante fald i tilstrømningen af flygtninge og indvandrere har
> skabt forudsætningerne for en effektiv integration af de indvandrere,
> som allerede er i landet.
>
> Regeringen vil derfor videreføre en fast og fair udlændingepolitik.
>
> En effektiv integration står og falder med, at ind- vandrere lærer
> dansk, at de får en uddannelse, og at de kommer i beskæftigelse.
> Regeringens generelle indsats for bl.a. bedre folkeskole og ungdomsud-
> dannelser og for at få flere i arbejde er derfor en afgørende del af
> integrationsindsatsen. Der er imidlertid herudover behov for særlige
> initiativer, som retter sig mod flygtninge og indvandrere, her- under
> unge med indvandrerbaggrund.
>
> **Danskundervisning**
>
> Regeringen vil give intensiv danskundervisning straks fra det
> tidspunkt, hvor flygtningen får op- holdstilladelse, og for
> kvoteflygtninge allerede før ankomsten.
>
> **Nedbrydelse af barrierer på erhvervs- uddannelserne**
>
> Flere unge med udenlandsk baggrund skal have en erhvervsuddannelse.
>
> For få indvandrere begynder på en erhvervsuddan- nelse. Uddannelserne
> skal gøres fleksible, så også unge udlændinge, der ikke har gennemført
> et fuldt dansk grundskoleforløb, kan komme ind på en
> erhvervsuddannelse og gennemføre den. Der skal skabes en
> holdningsændring blandt de unges for- ældre i retning af at anerkende
> og prioritere prak- tisk orienterede uddannelser.
>
> Frafaldet blandt unge med udenlandsk baggrund på erhvervsuddannelserne
> er i dag alt for højt. Det skyldes bl.a., at der stilles for mange
> teoretiske krav, som ikke i alle tilfælde er begrundet i de
>
> jobfunktioner, uddannelsen fører frem til – krav som mange unge med
> udenlandsk baggrund ikke kan leve op til på trods af gode praktiske
> færdighe- der. Samtidig er undervisningsformen og lærernes uddannelse
> for snævert rettet mod elever med dansk baggrund.
>
> Regeringen vil gøre op med unødige barrierer på erhvervsuddannelserne
> og øge muligheden for, at medbragte kvalifikationer kan udnyttes i
> erhvervs- uddannelserne.
>
> **Flere indvandrere på offentlige og private arbejdspladser**
>
> Regeringen vil efter drøftelse med de kommunale organisationer
> fastsætte mål for offentlige instituti- oners ansættelse af personer
> med anden etnisk baggrund end dansk og vil gå i dialog med private
> arbejdsgivere om, hvordan virksomheder i den private sektor kan
> ansætte flere personer med an- den etnisk baggrund end dansk.
>
> **Ligestilling mellem kønnene blandt etniske minoriteter**
>
> Regeringen vil styrke indsatsen for etniske minori- tetskvinders
> ligestilling og selvbestemmelse. Den personlige frihed og det frie
> valg for kvinder og mænd skal gælde for alle i Danmark uanset etnisk
> og kulturel baggrund.
>
> Regeringen fremlægger i 2005 en handlingsplan for at nedbryde
> kønsbestemte barrierer til uddan- nelse, arbejde og foreningslivet
> blandt etniske mi- noriteter.
>
> I perioden 2002-2005 har været afsat 40 mio. kr. til indsatsen mod
> familierelateret vold og tvangsægte- skaber blandt etniske
> minoriteter. Regeringen vil følge op på denne indsats og fremlægge
> konkrete initiativer til bekæmpelse af vold mod kvinder fra etniske
> minoritetsmiljøer.
>
> **Forebyggelse af kriminalitet blandt børn og unge i ghettoområderne**
> Kriminalitet og utryghed er en væsentlig årsag til den negative
> spiral, som præger landets ghettoom-
>
> råder. Regeringen vil derfor sætte særligt målrettet ind over for den
> vold, hærværk og udbredte små- kriminalitet, der præger mange af
> landets ghetto- områder. Foruden mere politi i de belastede områ- der
> vil regeringen - baseret på et tæt samarbejde mellem forældre, skoler,
> de kommunale myndig- heder og frivillige - styrke
> forebyggelsesindsatsen over for børn og unge i ghettoer. Regeringen
> vil fremlægge en handlingsplan herom.
>
> **Lektiehjælpordning**
>
> Regeringen ønsker, at børn og unge af indvandrere, som ikke kan få
> støtte til skolegang og uddannelse derhjemme, kan få lektiehjælp uden
> for hjemmet. Regeringen vil sikre, at kommunerne i samarbejde med
> frivillige kræfter i de særligt belastede områ- der kan udvide
> eksisterende og oprette nye lektie- hjælpsordninger for børn og unge
> fra mindre res- sourcestærke indvandrerfamilier.
>
> **Forebyggelse af genopdragelsesrejser** Det undergraver børns
> muligheder for integration i det danske samfund, hvis de sendes
> tilbage til de- res oprindelige hjemlande for at blive genopdraget.
> Regeringen har iværksat en række initiativer for at dæmme op for disse
> integrationsskadelige aktivite- ter, men meget tyder på, at der er
> behov for yderli- gere tiltag. Regeringen har derfor iværksat en
> nærmere undersøgelse af problemets omfang, som forventes afsluttet i
> marts 2005. Regeringen vil herefter fremsætte forslag, som imødegår
> dette problem.
>
> **Udsendelse af afviste asylansøgere** Asylansøgere, hvis sager er
> endelig afgjort, og som har fået afslag på opholdstilladelse, skal
> udrejse af Danmark hurtigst muligt. Regeringen vil fortsætte og
> intensivere den igangsatte indsats på udsendel- sesområdet. En
> halvårlig redegørelse for status på arbejdet med udsendelse af afviste
> asylansøgere skal danne grundlag for løbende overvejelser om nye
> initiativer. Regeringen vil endvidere løbende følge op på de aftaler,
> der blev indgået i forbindel- se med finanslovene for 2004 og 2005 om
> bl.a. træk i eventuel udviklingsbistand i forhold til lan- de, som
> ikke vil modtage deres egne statsborgere.
>
> **Betinget udvisningsdom til kriminelle indvandrere**
>
> En betinget udvisning vil være en klar advarsel til den kriminelle og
> vil samtidig kunne tjene som en alvorlig påmindelse til familien om,
> hvad konse- kvensen af næste skridt ud på en kriminel løbebane vil
> være. En sådan advarsel vil forhåbentlig øge familiens opmærksomhed på
> problemet og hjælpe til at holde den dømte væk fra kriminalitet.
> Derfor vil regeringen undersøge muligheden for at indføre regler om
> betinget udvisning.
>
> Det er hensigten, at den betingede udvisning skal kunne knyttes til en
> frihedsstraf i de tilfælde, hvor den tiltalte er tæt på en egentlig
> udvisning. Udar- bejdelsen af nye regler om betinget udvisning kræ-
> ver nærmere overvejelser. Derfor vil regeringen nedsætte en
> arbejdsgruppe, der skal komme med konkrete forslag til, hvordan
> lovgivningen kan udformes.

\
Konsekvent kamp mod kriminalitet
================================

> **Sikring af strafskærpelsers gennemslag** Regeringen vil løbende
> følge udviklingen i dom- stolenes praksis for at konstatere, om de
> gennem- førte strafskærpelser slår igennem efter hensigten.
> Rigsadvokaten afgiver i foråret 2005 en redegørel- se til
> justitsministeren om udviklingen i retsprak- sis.
>
> I den udstrækning retspraksis ikke i tilstrækkeligt omfang afspejler
> de skærpelser, som var forudsat i de gennemførte lovændringer, vil
> regeringen an- mode Straffelovrådet om at overveje spørgsmålet om i
> videre omfang end hidtil at fastlægge mini- mumstraffe i
> strafferammerne i straffeloven.
>
> **Nul-tolerance over for ungdoms- kriminalitet**
>
> Regeringen ønsker, at det skal have klare og umid- delbare
> konsekvenser, når unge begår kriminalitet. Retsforfølgningen af
> ungdomskriminalitet skal være hurtig og effektiv, og sanktionerne skal
> være mærkbare, også hvor den begåede kriminalitet er af mindre
> alvorlig art.
>
> Der er for nylig udstedt nye retningslinier for be- handling af sager
> vedrørende unge førstegangskri- minelle. Tiltalefrafald og betingede
> frihedsstraffe til unge kriminelle skal som altovervejende hoved-
> regel ledsages af vilkår – sociale foranstaltninger, behandling,
> samfundstjeneste eller andet – der klart signalerer samfundets
> afstandstagen fra den begåede kriminalitet, og som medvirker til at
> hin- dre gentagelser. Advarsler bør kun undtagelsesvis være den eneste
> reaktion i forhold til unge første- gangskriminelle, som begår andet
> og mere end helt bagatelagtige lovbrud. Justitsministeren og social-
> ministeren vil følge op herpå.
>
> **Hurtigere dom og afsoning for unge førstegangskriminelle**
>
> Regeringen ønsker, at anklagemyndighed, domsto- le og
> kriminalforsorgen skal prioritere, at kriminel- le under 18 år får dom
> for deres kriminalitet og
>
> påbegynder afsoning eller opfyldelse af vilkår i forbindelse med
> tiltalefrafald og betingede domme hurtigere, end det sker i dag. I
> mindre komplicere- de sager om kriminalitet begået af unge under 18 år
> bør sagen indbringes for retten inden for en må- ned efter, at
> gerningsmanden er identificeret, og afsoning eller opfyldelse af
> vilkår bør påbegyndes senest en måned efter sagens endelige afgørelse.
>
> Regeringen vil udarbejde retningslinier for hurtig sagsbehandling hos
> anklagemyndigheden og kri- minalforsorgen i sager om unge kriminelle.
> Der nedsættes et udvalg under Rigsadvokaten, som skal komme med
> forslag til den konkrete udmøntning af denne målsætning.
>
> **Hjemmeafsoning for unge kriminelle** Regeringen vil fremlægge
> forslag om at åbne ad- gang til, at unge kriminelle, som har begået
> mindre alvorlig kriminalitet, kan afsone deres fængsels- straffe i
> hjemmet under elektronisk overvågning, så det ikke hindrer deres
> mulighed for at passe deres uddannelse eller arbejde.
>
> **Global ansvarlighed**
>
> Danmark har et ansvar for danske statsborgeres handlinger – både
> herhjemme og i udlandet. Dan- ske statsborgere skal ikke kunne
> unddrage sig strafansvar ved at flytte deres kriminelle handlin- ger
> til udlandet. Seksuel udnyttelse af børn i 3. verdenslande er helt
> uacceptabel. Derfor skal det internationale samarbejde styrkes, og
> regeringen vil sikre, at den danske straffelovs bestemmelser om dansk
> strafmyndighed (jurisdiktion) er indrettet således, at vi her i landet
> har de nødvendige red- skaber til at sætte ind over for denne type
> krimina- litet.
>
> **Strammere kurs over for den organise- rede gruppekriminalitet**
>
> Den hidtidige rockerindsats udvides til at omfatte de grupper og
> netværk, som er ved at overtage en del af rockernes traditionelle
> profitområder.
>
> **Nyt lukket fængsel på Lolland-Falster** Regeringen vil stille
> forslag om opførelse af et nyt lukket fængsel med plads til mindst 250
> indsatte på
>
> Lolland-Falster. Kriminalforsorgen er i fællesskab med Storstrøms Amt
> og kommunerne i området i gang med at kortlægge egnede placeringer.
> Rege- ringen vil træffe beslutning om den præcise place- ring i lyset
> af Kriminalforsorgens undersøgelse.
>
> Fængslet skal stå færdigt i 2010.
>
> **Skrappere afsoningsforhold til hårde kriminelle**
>
> Rockerindsatsen i fængslerne, herunder indretnin- gen af de særlige
> rockerafdelinger, har været en succes. Erfaringerne skal udnyttes og
> indsatsen mod de negativt stærke fangers dominans i fængs- lerne
> styrkes yderligere. Manglende efterlevelse af de almindelige
> spilleregler skal for alle indsatte mødes med skærpede
> afsoningsforhold.
>
> **Rehabiliteringsprogrammer**
>
> Regeringen vil i forbindelse med afsoning af fæng- selsstraffe udvide
> anvendelsen af rehabiliterings- programmer, som rettes mod den
> indsattes særlige problemer. Der kan være tale om narkotika- eller
> spiritusafvænning, anger-management kurser, for-
> ældreuddannelsesprogrammer, behandling for lu- domani eller lignende.

Mere retssikkerhed
==================

> **Forbedring af retstilstanden for volds- og voldtægtsofre**
>
> Det er afgørende for retsbevidstheden, at ofre for forbrydelser ydes
> den størst mulige beskyttelse i forbindelse med gennemførelse af en
> straffesag mod gerningsmanden. Dette gælder i særlig grad ved
> gennemførelse af sager om overgreb af særlig krænkende art. Regeringen
> vil derfor fremsætte forslag, som skal forbedre særligt volds- og
> vold- tægtsofres processuelle stilling i straffesager.
>
> **Bedre beskyttelse mod politiske overgreb**
>
> Ytringsfriheden er et af de mest grundlæggende principper i et
> demokratisk retssamfund. Samfun- det kan ikke acceptere, at personer
> udsættes for trusler, voldelige overgreb eller lignende, fordi de med
> lovlige ytringer tager del i den offentlige de- bat. Regeringen vil
> derfor fremsætte forslag om, at det skal anses som en skærpende
> omstændighed ved udmåling af straffen, hvis en forbrydelse er begået
> med baggrund i offerets lovlige ytringer i den offentlige debat.
>
> **Tidsgrænse for sigtelse og varetægts- fængsling**
>
> Regeringen vil anmode Strafferetsplejeudvalget om at se nærmere på
> mulige tiltag, som vil kunne begrænse udstrækningen af sigtelser og
> varetægts- fængslinger, herunder på muligheden for at fast- lægge
> generelle regler om den maksimale tid, en person kan være sigtet eller
> sidde varetægtsfængs- let, samt på mulighederne for yderligere at
> begræn- se anvendelsen af isolationsfængsling.
>
> **Konfliktløsning med parterne i centrum** Regeringen ønsker at udvide
> brugen af smidige og fleksible former for konfliktløsning. Der har
> siden 2003 været gennemført forsøg med retsmægling ved en række
> domstole. Erfaringerne fra forsøgene har været gode. Regeringen vil
> derfor udbrede anvendelsen af retsmægling som konfliktløsnings- middel
> til alle landets domstole.
>
> **Let og billig løsning af hverdagens retstvister**
>
> Domstolene skal være tilgængelige for alle. Al- mindelige mennesker
> skal ikke hindres i at få deres tvister afgjort ved domstolene på
> grund af høje omkostninger eller manglende økonomisk formå- en. Det
> skal være muligt at få en retfærdig og juri- disk korrekt afgørelse
> inden for rimelig tid og til rimelige omkostninger – også hvor striden
> vedrører et mindre beløb, f.eks. en håndværkerregning eller en regning
> fra autoværkstedet. Derfor skal der i en ny og moderniseret
> byretsstruktur indføres en lette- re og mere enkel ”småsagsproces”,
> der gør det nemmere og billigere at gennemføre retssager om mindre
> krav.

Mere natur og bedre miljø
=========================

> Der skal herske respekt for naturen og miljøet – her i Danmark og
> globalt. Regeringen vil føre en aktiv og ambitiøs miljøpolitik, så
> senere generatio- ner kan få mindst samme livsgrundlag og naturop-
> levelser, som vi har i dag. Det danske samfund skal udvikles på en
> miljømæssig bæredygtig måde.
>
> Regeringen vil afsætte 1 mia. kr. over de næste fire år til bl.a.
> naturgenopretning, sikring af habitater, en styrket indsats for renere
> vand samt til rejsning af mere skov – også tæt ved byerne til glæde
> for borgerne, og fordi mere skov er med til at sikre os rent
> drikkevand.
>
> **Flere naturperler og renere vandmiljø** Regeringen vil styrke
> indsatsen på naturområdet. Der vil i 2006 blive fremsat forslag om
> oprettelse af nationalparker, på baggrund af de lokale pilot-
> projekter. For at sikre et rent og rigt vandmiljø vil der ske en
> yderligere indsats for vandløb, søer og ådale.
>
> **Langsigtet indsats for bedre vandmiljø** Regeringen vil sikre en
> langsigtet forbedring af vandmiljøet i vore åer, søer og fjorde og ved
> vore kyster. De væsentlige forbedringer af vandområ- derne skal
> tilrettelægges på en sådan måde, at vi får mest miljø for pengene.
>
> I 2006 bliver i EU-regi fastsat bindende mål for miljøtilstanden i
> åer, søer og kystnære farvande for alle medlemslandene. Målene skal
> ifølge EU’s vandrammedirektiv som udgangspunkt være op- fyldt i 2015,
> og medlemslandene skal senest i 2009 selv fastlægge, hvordan målene
> nås. I Danmark vil Vandmiljøplan III, som rækker frem til 2015, bi-
> drage hertil. Heri indgår en særlig indsats over for landbrugets tab
> af fosfor og for en yderligere re- duktion i udvaskningen af kvælstof
> fra landbruget. Regeringen vil nedsætte et udvalg, der i 2006 skal
> fremlægge forslag til, hvilke virkemidler der mest
> omkostningseffektivt kan bruges til at nå målene til brug for
> implementeringen af EU’s vandrammedi- rektiv.
>
> **Miljøgodkendelse af alle landbrugs- ejendomme med mere end 75 dyre-
> enheder**
>
> Regeringen vil i forbindelse med udvidelser eller nyanlæg af
> husdyrbrug over 75 dyreenheder stille krav om miljøgodkendelse. Herved
> vil flere bedrif- ter end i dag blive omfattet. Ved ansøgninger om
> udvidet husdyrbedrift skal der kunne stilles skær- pede krav om
> anvendelse af miljørigtig teknologi og f.eks. krav om yderligere
> reduktion af kvælstof og fosfor. Kommunalreformen muliggør en mere
> enkel godkendelsesprocedure, hvor mange af de nuværende specielle
> godkendelsestyper kan inte- greres i én godkendelse, som samlet
> varetager f.eks. miljø-, nabo- og landskabshensyn.
>
> **Bedre overvågning af danske farvande** Kysterne og vore farvande
> skal beskyttes bedst muligt. Regeringen vil derfor styrke
> overvågningen af skibstrafikken gennem øget anvendelse af ny
> teknologi. Skibe, der udgør en særlig risiko for miljøet, vil blive
> kontinuerligt overvåget af en statslig myndighed. Regeringen vil øge
> brugen af lods ved gennemsejling af danske farvande, herun- der ved
> brug af såkaldt landbaseret lodsning. Og endelig vil regeringen
> modernisere lovgivningen vedrørende udøvelse af lodsvirksomhed,
> herunder gennemføre en liberalisering af området.
>
> **Opfølgning af udvalget om jord- forurening**
>
> Det såkaldte *Kriterieudvalg om grænseværdier for jord* har afgivet
> rapport i december 2004. Regerin- gen vil på baggrund heraf fremsætte
> forslag til enklere og klarere regler for indsatsen mod jord-
> forurening. Indsatsen skal i højere grad målrettes og prioriteres, så
> den tager udgangspunkt i den konkrete risiko for vores sundhed og for
> miljøet.
>
> **Liberalisering og effektivisering af affaldssektoren**
>
> Regeringen vil fremsætte forslag om at øge kon- kurrencen på markedet
> for genanvendelse af affald. De administrative byrder for
> erhvervslivet skal lettes, og virksomheder og borgere skal have bedre
> indblik i, hvad de forskellige affaldsordninger ko-
>
> ster. De kommunale affaldsregulativer skal harmo- niseres, og der skal
> sikres en klar adskillelse af det offentliges myndigheds- og
> driftsopgaver.
>
> **Organiseringen af vandsektoren** Regeringen ønsker, at vandsektoren
> effektivt og økonomisk sikrer forsyning af rent og sundt drik- kevand
> og en effektiv afledning af spildevand.
>
> Regeringen vil i efteråret 2005 fremlægge forslag til at modernisere
> reguleringen og organiseringen af vandsektoren.
>
> **Grøn teknologi og bio-brændstof** Udvikling og anvendelse af ny
> teknologi kan være en af vejene til at løse miljøproblemer og kan sam-
> tidig have positive erhvervsmæssige effekter. Re- geringen vil styrke
> udviklingen af grøn teknologi, bl.a. på energiområdet og
> brændstofområdet.
>
> **Klima**
>
> Regeringen vil fortsat arbejde aktivt for at reducere udledningen af
> drivhusgasser på globalt plan. Det er en global udfordring. Fremtidige
> forpligtelser må ses i lyset af landenes hidtidige indsats og re-
> duktionsforpligtelserne for perioden 2008-2012 samt for Danmark en
> hensigtsmæssig løsning på basisårsproblemet. Regeringen vil fortsat
> arbejde for at reducere udledningen af drivhusgasser på baggrund af
> principperne i den omkostningseffek- tive klimastrategi baseret på
> både nationale og internationale tiltag.
>
> Regeringen vil arbejde for, at EU aktivt søger en ambitiøs aftale om
> reduktion af drivhusgasser – i god tid før Kyotoaftalens første fase
> udløber i 2012
>
> – og i en proces, hvor alle lande tager medansvar. Regeringen vil
> arbejde for, at også store lande med voksende CO2-udslip – Kina,
> Indien, USA m.fl. – tager et medansvar for jordens klima.
>
> **Bedre veje til at nå miljømål**
>
> Regeringen lægger afgørende vægt på at sikre en omkostningseffektiv
> miljøpolitik og nedsætter derfor en arbejdsgruppe, der skal udarbejde
> en rapport om styrket prioritering af miljøpolitikken. Rapporten vil
> fokusere på valget af instrumenter i
>
> miljøpolitikken og inddrage samfundsøkonomiske analyser i vurderingen
> af mål og instrumenter.
>
> **Farlige kemikalier**
>
> Regeringen vil arbejde for, at farlige, ulovlige ke- mikalier ikke
> findes i vores produkter eller vores børns legetøj. Derfor ønsker
> regeringen at styrke indsatsen mod farlige, ikke tilladte kemikalier
> og vil gennemføre flere tilsynskampagner. Regeringen vil fremlægge en
> handlingsplan herom medio 2005.

En fremsynet forbrugerpolitik
=============================

> Forbrugerne skal nemt og trygt kunne træffe deres valg, hvad enten det
> drejer sig om de daglige ind- køb, køb af tjenesteydelser eller
> langsigtede inve- steringer. Det kræver god forbrugerinformation, høj
> forbrugerbeskyttelse og effektiv konkurrence. En effektiv konkurrence
> betyder billigere varer til forbrugerne, flere valgmuligheder og
> større øko- nomisk frihed. Analyser viser, at der endnu er et stykke
> vej, før konkurrencen i Danmark er i top. De danske priser på en lang
> række varer er stadig høje sammenlignet med andre lande. Derfor ønsker
> regeringen at fastholde sin målsætning om at hal- vere antallet af
> konkurrencebegrænsede brancher.
>
> **Lukkeloven**
>
> Regeringen ønsker at fremme forbrugernes frie valg, også med hensyn
> til, hvornår de ønsker at gøre deres indkøb. Derfor vil regeringen
> fremlæg- ge forslag om en yderligere liberalisering af lukke- loven.
>
> **Bedre forbrugeroplysning og – beskyt- telse**
>
> Undersøgelser viser, at forbrugerne oplever flest problemer, når de
> køber håndværksydelser, pensi- onsforsikringer og andre
> tjenesteydelser. Regerin- gen vil løbende overvåge disse markeder,
> teste tjenesteydelser på linie med test af almindelige dagligvarer og
> sikre øget gennemsigtighed og bed- re klageadgang. Der skal oprettes
> flere godkendte brancheankenævn, hvor forbrugerne kan få deres sag
> behandlet.
>
> **Fornyelse af fødevarekontrollen** Regeringen vil fremlægge forslag
> til en fornyelse af fødevarekontrollen. Fødevarekontrollen skal i
> endnu højere grad målrettes derhen, hvor proble- merne er, og der skal
> sikres et bedre samspil med virksomhederne.
>
> **Gebyr på Dankort**
>
> Regeringen vil fremsætte forslag om, at butikkerne ikke fremover vil
> kunne opkræve et gebyr pr. beta- lingstransaktion fra forbrugerne.
>
> Samtidig vil regeringen lette indførelsen af de nye dankortterminaler
> finansieret via en videreførelse af bankernes hensættelsesafgift.
>
> **Mere gennemsigtighed på pensions- området**
>
> Også på det finansielle område skal information, beskyttelse og
> konkurrence være i højsædet. Rege- ringen vil fortsat have fokus på
> pensionsområdet med henblik på at øge valgfriheden og gennemsig-
> tigheden i pensionsopsparingen. Regeringen vil tage initiativ til, at
> pensionsselskaberne skal oplyse den enkelte pensionsopsparer bedre om
> indholdet i vedkommendes pensionsaftale.
>
> **Gebyrer skal frem i lyset**
>
> Regeringen vil tage initiativ til at sikre åbenhed om bankernes
> samlede årlige gebyrindtjening. Geby- rerne skal fremover klart fremgå
> af bankernes årli- ge regnskaber. Det vil øge gennemsigtigheden i
> pengeinstitutternes indtjening på gebyrer og lette sammenligningen af
> pengeinstitutternes gebyrind- tjening.
>
> Herudover vil regeringen sikre, at kunderne kan få opdaterede og
> fyldestgørende oplysninger om ge- byrer i bankerne. Endvidere vil
> regeringen tage initiativ til at sikre, at også mindre erhvervsdriven-
> de fremover skal oplyses og varsles om forhold, der kan udløse
> ændringer af renter og gebyrer.
>
> For at forbrugerne kan få sikkerhed for, at klager håndteres ensartet
> og seriøst, vil regeringen frem- over stille krav om, at finansielle
> virksomheder over en vis størrelse skal udpege en klageansvarlig.
> Dette vil sikre en effektiv efterlevelse om god skik for finansielle
> virksomheder.
>
> **Ny markedsføringslov**
>
> For at styrke forbrugerbeskyttelse og regelforenk- ling vil regeringen
> fremsætte forslag til en gen- nemgribende revision af
> markedsføringsloven og prismærkningsloven, således at der kommer
> klare- re regler om bl.a. prisoplysninger for tjenesteydel- ser,
> reklameidentifikation, begrænsninger for re-
>
> klamer rettet mod børn og unge, samt fjernelse af unødvendige forbud.
>
> **Enklere og billigere bolighandel** Konkurrencen på
> ejendomsmæglerområdet funge- rer ikke godt nok. Det gør det
> unødvendigt dyrt at købe og sælge fast ejendom i Danmark. Det skal
> gøres enklere for forbrugerne at købe, sælge og eje en bolig.
> Regeringen vil fremsætte forslag, som vil fremme konkurrencen. Det
> skal være muligt for en bredere kreds at være ejer eller medejer af
> ejen- domsmæglervirksomheder. Og antallet af obligato- riske ydelser
> ved ejendomsformidling, der er med til at fordyre bolighandlen, skal
> reduceres. Samti- dig skal prisen på de mange ydelser gøres mere
> gennemsigtige, således at forbrugerne bedre kan vælge til og fra.

\
Kunst og kultur: Kreativitet og kvalitet
========================================

> Regeringens kulturpolitik har prioritet, variation og fremsyn.
> Prioritet, fordi kunst, kultur og idræt er en vigtig del af mange
> menneskers liv – lige fra fin- kultur til populærkultur, fra
> breddeidræt til elite- idræt. Variation, fordi gamle grænser nedbrydes
> og bliver flydende. Fremsyn, fordi kultur, kunst og idræt påvirker og
> påvirkes af den teknologiske, økonomiske og globale udvikling.
> Samspillet mel- lem kultur og erhvervsliv styrkes gennem flere
> partnerskaber.
>
> **Adgang til vores kulturarv**
>
> Regeringen vil styrke danskernes kendskab til den fælles kulturarv.
> Det skal ske ved fri entre til Nati- onalmuseet og Statens Museum for
> Kunst’s per- manente samlinger, gratis adgang til alle museer for børn
> og unge, forbedrede åbningstider og til- gængelighed, støtte til bedre
> formidling og attrak- tive udstillinger samt nyttiggørelse af
> museernes viden om kulturarven i undervisningssammen- hæng.
>
> **Udvidelse af skattefrihed for legater/hædersgaver**
>
> Regeringen ønsker at forbedre vilkårene for de skabende kunstnere.
> Regeringen vil fremlægge forslag om udvidelse af skattefrihed for
> lega- ter/hædersgaver.
>
> **Ingen arbejdsmarkedsbidrag fra bibliotekspenge**
>
> Regeringen vil fjerne arbejdsmarkedsbidraget på forfatteres indtægt
> fra bibliotekspenge.
>
> **Liberalisering af bogmarkedet**
>
> Regeringen vil sikre en større konkurrence i hande- len med bøger. Til
> at forberede en reform er der nedsat et bredt sammensat udvalg, som
> skal følge udviklingen på bogmarkedet og foreslå fjernelse af regler,
> der virker konkurrencebegrænsende. Rege- ringen vil i forlængelse af
> udvalgets afrapportering i sommeren 2006 fremlægge lovforslag om
> libera- lisering af bogmarkedet.
>
> **Bedre vilkår for frivillige idrætsledere** Den organiserede idræt,
> der igennem sin frivillige struktur er med til at fremme principperne
> om de- mokrati og fællesskab i samfundet, skal fortsat styrkes.
>
> Regeringen vil gennem en ændring i skattelovgiv- ningen styrke
> arbejdet med børn og unge ved at gøre det mere attraktivt for trænere
> at tage sig af børn. Regeringen vil foreslå, at de skattefri om-
> kostningsgodtgørelser for frivillige ledere og træ- nere hæves.
> Regeringen vil endvidere fortsat ar- bejde for administrative
> lettelser ved bl.a. ens med- lemsopgørelser til organisationer og
> kommuner.
>
> **Store idrætsbegivenheder til Danmark** Regeringen vil fremlægge en
> handlingsplan for at trække flere store idrætsbegivenheder til
> Danmark.
>
> **Fokusering af tipsmidler**
>
> Regeringen vil sikre øget gennemsigtighed i forde- lingen af
> tipsmidlerne og sikre en mere systematisk prioritering af
> tipsmidlerne.

\
Mediefrihed
===========

> Selvstændige og frie medier er en uundværlig del af ethvert
> demokratisk samfund. Ytringsfrihed og informationsfrihed er
> fundamentet for folkestyret.
>
> Regeringen ønsker at bidrage til, at befolkningens medieønsker
> tilgodeses bedst muligt. Det gælder kendte trykte og elektroniske
> medier. Og det gæl- der nye medier, der opstår som følge af ny tekno-
> logi.
>
> **Et fremtidssikret TV2**
>
> Regeringen ønsker at give TV2 de bedst mulige betingelser for at
> forblive en stærk public service tv-kanal. TV2 skal have mulighed for
> at indgå strategiske alliancer med andre virksomheder for at skaffe ny
> kapital og for at blive endnu mere kon- kurrencedygtig.
>
> Regeringen vil frigøre TV2 fra det nuværende 100 pct. statslige
> ejerskab og den delvise licensfinan- siering. Regeringen vil sælge
> majoriteten af aktier- ne i TV2. Herved sikres de bedste muligheder
> for at finde den mest egnede samarbejdspartner.
>
> TV2 vil også fremover skulle opfylde meget præ- cise krav på public
> service-området, herunder på nyhedsområdet. Samtidig er der etableret
> et bods- system for tilsidesættelse af disse vilkår. Kravene på
> nyhedsområdet og bodssystemet skal medvirke til, at der fortsat er en
> reel konkurrence på public service.
>
> **Danmarks Radio**
>
> Medieaftalen for 2003-2006 fastsætter bl.a. regler for udpegning af
> bestyrelsen for Danmarks Radio.
>
> Når medieforliget skal genforhandles i 2006, vil regeringen arbejde
> for en ordning for Danmarks Radios bestyrelse, der sikrer Danmarks
> Radio de bedste muligheder for at forblive og udvikle sig som en stærk
> public service station. Som forbere- delse har kulturministeren
> igangsat en undersøgel- se af, hvordan andre lande har indrettet
> ledelsen af deres offentligt ejede medier.
>
> **Lokal radio/TV**
>
> Regeringen vil sikre et åbent medielandskab, hvor flere medier kan
> konkurrere indbyrdes. Regeringen vil fremlægge forslag til en ny
> mediepolitisk aftale, der skal sikre flere valgmuligheder på
> radioområ- det og mere konkurrence gennem flere nye sende- muligheder.
>
> **En mangfoldig dagspresse**
>
> Dagbladene har en særlig betydning for den demo- kratiske debat. De
> giver i overskuelig form omfat- tende og dybdegående information, og
> de nuance- rer og formidler debatten mellem mange aktører, ikke mindst
> politikerne og vælgerbefolkningen i bred forstand.
>
> Regeringen vil for at sikre et større og mere varie- ret udbud af
> aviser videreføre den nuværende ord- ning for moms på bladsalg, forny
> ordningen for tilskud til nye avisprojekter og aviser, der er kom- met
> i økonomiske vanskeligheder, samt følge op på det igangsatte
> udvalgsarbejde om omlægning af tilskuddet til befordring af dagblade.

\
Fremtidens folkekirke
=====================

> Den danske folkekirke har en grundlovssikret sær- stilling, der
> betyder, at folkekirken understøttes af staten. Regeringen vil ikke
> ændre ved folkekirkens særstilling og ønsker at fastholde en rummelig
> folkekirke forankret i de lokale sognemenigheder. Regeringen vil
> udarbejde en redegørelse for kom- petenceforholdene i folkekirken som
> grundlag for en yderligere regelforenkling og decentralisering af
> kompetence til de lokale kirkelige myndigheder.
>
> Skattestoppet for landskirkeskatten skal fastholdes og
> landskirkeskatten sættes ned, efterhånden som udgiftsområder overgår
> til lokal finansiering.
>
> Regeringen vil nedsætte et udvalg, der skal gen- nemføre en analyse af
> årsagerne til stigningen i de lokale udgifter til folkekirken.
> Udvalget skal frem- komme med forslag, bl.a. om ændring af regler og
> strukturer, der kan bidrage til at sikre bedre greb om
> udgiftsudviklingen.
>
> **Reform af provstigrænserne**
>
> Det skal sikres, at fordelene ved den nye kommu- nale struktur også
> slår igennem inden for folkekir- ken ud fra et hovedprincip om
> sammenfald mellem provstigrænser og kommunegrænser. Det vil sikre en
> mere bæredygtig lokal økonomi og reducere behovet for centralt
> finansieret udligning. I enkelte meget store kommuner kan der fortsat
> være behov for flere provstier. I disse kommuner skal der etab- leres
> et forpligtende økonomisk samarbejde mel- lem provstierne for at sikre
> en ansvarlig budget- lægning. Regeringen vil i efteråret 2005
> fremlægge forslag herom.
>
> **Større frihed for sognemenighederne** Folkekirken har sin forankring
> i sognemenigheder- ne. Indflydelsen på de lokale kirker bør ligge så
> tæt på menighedsrådene som muligt. Afkastet af de lokale kirkelige
> kapitaler skal fuldt ud tilfalde de pågældende lokale kasser.
>
> Regeringen vil åbne mulighed for, at der kan opret- tes nye
> præstestillinger fuldt finansieret af lokale
>
> midler. Det skal undersøges, om den andel af præ- stelønningerne, der
> i dag betales over landskirke- skatten, også kan overgå til lokal
> finansiering. I takt med decentraliseringen af udgifterne vil rege-
> ringen overveje mulighederne for at nedlægge folkekirkens fællesfond,
> idet der skal findes løs- ning på finansieringen af de tilbageværende
> ud- giftsområder.
>
> **Stiftsråd**
>
> For at øge demokratiet og den lokale selv- bestemmelse i folkekirken
> er der i en række af landets stifter igangsat forsøg med stiftsråd
> valgt af menighedsrådene. Regeringen vil foretage en evaluering af
> forsøgene inden udgangen af 2007 og på baggrund heraf tage stilling
> til, om stiftsrådene skal gøres permanente.

\
Gode vilkår for erhvervslivet
=============================

> Regeringen vil sætte ind på en bred vifte af områ- der for at sikre de
> bedst mulige rammer for dansk erhvervsliv. Regeringen ønsker at lette
> de politisk bestemte omkostninger og mindske virksomheder- nes
> administrative besvær. Samtidig ønsker rege- ringen at åbne markeder
> og skabe konkurrence gennem fortsat liberalisering.
>
> **Forenkling af administrative byrder** Administrative byrder lægger
> en dæmper på virk- somhedernes produktion og vækst. Regeringen vil
> derfor fortsætte indsatsen for at lette virksomhe- dernes byrder med
> op til 25 pct. i 2010.
>
> Det sker ved, at regeringen kortlægger de admini- strative pligter,
> som virksomhederne bliver pålagt gennem den samlede erhvervsregulering
> på alle ministerområder. Derefter vil det i alle ministerier med
> erhvervsrettet regulering systematisk blive vurderet, hvor der er
> mulighed for forenkling og digitalisering. Regeringen vil desuden
> sætte øget fokus på byrderne i forbindelse med tilrettelæggel- sen af
> ny lovgivning. Regeringens økonomiudvalg vil få forelagt alle
> lovforslag og bekendtgørelser med væsentlige administrative byrder. En
> række love underkastes en særlig screening i regeringen med henblik på
> en lettelse af byrderne.
>
> Dialogen med erhvervslivet om lettelse af byrderne vil blive
> forstærket. Regeringen vil nedsætte for- enklingsgrupper
> (byrdekomitéer) under ministerier med megen erhvervsrettet regulering
> med repræ- sentanter for relevante brancheorganisationer samt
> virksomheder.
>
> Regeringen vil sætte øget fokus på de administrati- ve byrder i
> forbindelse med gennemførelse af ny EU-lovgivning, bl.a. ved en mere
> specifik og tidlig vurdering af disse byrder.
>
> **Forenkling og mindre administration gennem digitalisering**
>
> En yderligere udbygning af digital forvaltning vil være et vigtigt
> redskab til at skabe administrative lettelser og bedre service for
> virksomhederne.
>
> Danmark er blandt de tre eneste europæiske lande, som i dag stiller
> krav om en revisionspligt over for små selskaber. Derfor vil
> regeringen i 2005 frem- sætte forslag om en reduktion af den
> lovpligtige revision for små selskaber.
>
> Momsreglerne er i dag indviklede og giver anled- ning til stort
> administrativt besvær i virksomheder- ne. Regeringen ønsker at gøre
> det nemmere for virksomhederne at administrere momsen. Derfor vil
> regeringen i efteråret 2005 fremsætte forslag om forenkling af
> momsreglerne.
>
> Regeringen vil reducere virksomhedernes indbe- retningsbyrde til
> Danmarks Statistik, hvor særligt statistikkrav i forbindelse med
> udenrigshandel pålægger virksomhederne byrder.
>
> **Forenkling af arbejdsgiveres indbeta- linger til
> Fællesopkrævningen** Regeringen vil i efteråret 2005 fremsætte forslag
>
> om, at de tre arbejdsgiverbidrag AES, AER og FIB opkræves via fælles
> opkrævning hos virksomhe- derne én gang i kvartalet.
>
> **Strategi for fremtidens energimarked** Regeringen vil fremlægge en
> langsigtet energistra- tegi frem mod 2025. Strategien vil bl.a.
> indeholde en handlingsplan til en udbygning af det danske elnet for at
> sikre effektiv konkurrence på energi- markederne og mulighed for
> indpasning af mere vindkraft fra de nye havvindmølleparker.
>
> **Styrket energispareindsats**
>
> Regeringen vil fremme energispareindsatsen, så Danmark fortsat kan
> ligge helt i front, når det dre- jer sig om effektiv energianvendelse.
> Regeringen vil fremlægge en handlingsplan for øgede energi-
> besparelser baseret på, at investeringerne er øko- nomisk rentable,
> tilgodeser miljøet og fremmer dansk energi- og byggeteknologi.
>
> **CO2-afgifter**
>
> Regeringen ønsker at modernisere og forenkle det danske energi- og
> CO2-afgiftssystem i lyset af, at der i EU-regi er indført CO2-kvoter
> fra 1. januar 2005. Regeringen vil derfor fremlægge forslag om
> indretningen af de fremtidige energi- og CO2- afgifter.
>
> **Ny landdistriktspolitik**
>
> Regeringen vil i foråret 2005 fremlægge forslag til en ny
> landdistriktspolitik. Der er behov for en fo- kuseret indsats på natur
> og miljø samt vækst og udvikling med henblik på bl.a. at skabe og
> styrke et bredere erhvervsgrundlag og beskyttelse af mil- jøet og
> naturen i landdistrikterne.
>
> Med reformen af EU’s landbrugspolitik reduceres den direkte EU-støtte
> til landbruget. En del af mid- lerne stilles i stedet til rådighed for
> landdistriktspo- litik under forudsætning af national medfinansie-
> ring. Regeringen ønsker, at der skal ske fuld hjem- tagning af
> EU-midlerne.
>
> **Flere sommerhusområder i udkants- områder**
>
> I udkantsområder, der er særligt udsatte beskæfti- gelsesmæssigt,
> åbnes mulighed for, at der på visse vilkår kan bygges nye sommerhuse,
> inden for de maksimalt 8.000 sommerhuse i kystnærhedszonen, som
> planloven giver mulighed for. Udviklingen skal ske med respekt for
> natur og miljø og uden skade på kystlandskab.
>
> **Nedsættelse af jordskatterne**
>
> I takt med reduktionen af EU-tilskuddene til land- bruget nedsættes
> dansk landbrugs indenlandske omkostninger gennem en nedsættelse af
> beskatnin- gen af landbrugets produktionsjord.
>
> **Flerårsplan for bæredygtig og miljø- rigtig husdyrproduktion**
>
> Miljømålene stiller krav til landbruget og især husdyrbrugene.
> Samtidig er det af hensyn til be- skæftigelse og den regionale
> udvikling vigtigt at sikre grundlaget for husdyrproduktionen i Dan-
> mark. Regeringen vil derfor opstille rammer for og
>
> fastsætte miljøkrav til landbrugets produktion og samtidig søge at
> sikre et klart og forudsigeligt grundlag for landbrugserhvervets
> investeringsbe- slutninger. Gennem udviklingsprogrammer og krav til
> produktionen vil regeringen fremme udviklin- gen af miljøvenlige
> teknologier i husdyrproduktio- nen.
>
> **Dyrevelfærd**
>
> I et rigt samfund som det danske har vi råd til at behandle vores dyr
> ordentligt. Regeringen vil fort- sat arbejde for at forbedre
> EU-reglerne om trans- port af dyr. Indtil dette sker, ønsker
> regeringen, at Danmark på egen hånd – inden for EU-rettens rammer –
> skal gå foran og sikre den bedst mulige beskyttelse af dyrene under
> transport. Regeringen vil fastsætte regler om otte timers maksimal
> trans- porttid af særligt sårbare dyr og om indretningen af såkaldte
> samlesteder, hvor dyr omlæsses navnlig med henblik på eksport.
> Regeringen vil søge at opnå frivillige brancheaftaler om transport af
> dyr.
>
> **Langsigtet bæredygtighed for skov- brugene**
>
> Regeringen vil nedsætte et udvalg, som skal vurde- re den langsigtede
> bæredygtighed for skovbrugene og mulighederne for at forbedre de
> økonomiske rammer, herunder ejendomsbeskatning, for privat skovdrift.
>
> **Modernisering af skibskreditfonden** Regeringen vil fremsætte
> forslag om modernise- ring af Danmarks Skibskreditfond, således at der
> også fremover sikres skibsfarten gode finansie- ringsvilkår. Som led i
> omdannelsen etableres en Maritim Fond, der skal sikre fortsat
> fornyelse af ”det Blå Danmark”. En del af provenuet fra om- dannelsen
> vil blive anvendt til den 1-årige forlæn- gelse af støtten til
> skibsbygning, som EU har mu- liggjort, således at dansk skibsbygning
> får de samme vilkår som deres konkurrenter i EU. Det vil sikre fortsat
> høj beskæftigelse i skibsbygningsin- dustrien i hvert fald frem til
> 2009.
>
> **Fornyelse af fiskeripolitikken**
>
> Regeringen ser med bekymring på den langsomme genopbygning af
> fiskebestandene og på den øko- nomiske udvikling i fiskerierhvervet.
>
> Den enkelte fisker skal have bedre mulighed for at drive et fiskeri,
> der passer til den pågældendes fartøj og fangstmetoder. Regeringen vil
> derfor fremlægge forslag om nye metoder til regulering af fiskeriet,
> som forbedrer den enkelte fiskers mulig- hed for at erhverve og
> sammenlægge kvoter, og som dermed fremmer dynamikken i erhvervet.
>
> **Fair play**
>
> En række kontrolaktioner har vist, at der bliver snydt og fiflet i et
> uacceptabelt omfang blandt nog- le virksomheder. Og at der i alt for
> mange tilfælde er personer, som modtager dagpenge mv. samtidig med, at
> de får løn for at arbejde. Det giver lovlydi- ge virksomheder ringere
> muligheder for at konkur- rere og overleve. Det finder regeringen
> uaccepta- belt. Regeringen vil sikre lige vilkår i konkurren- cen ved
> at gøre op med dem, der snyder og bedra- ger. Der skal skabes
> fairplay. Regeringen vil derfor fremsætte yderligere en række forslag
> for at kom- me det sorte og illegale arbejde, det sociale bedra- geri
> og andre former for snyd til livs.
>
> **Privatisering/salg af statslige aktie- poster**
>
> Det er ikke en statslig opgave at drive forretnings- mæssig virksomhed
> på konkurrenceudsatte marke- der, medmindre der er særlige grunde
> hertil. Gen- nem inddragelse af private medejere ønsker rege- ringen
> at styrke de statslige selskaber i overgangen fra offentligt til
> privat ejerskab. Regeringen vil derfor påbegynde en privatisering af
> Post Dan- mark, TV2/Danmark og DONG og løbende vurde- re andre
> statslige aktieposter med henblik på salg.
>
> **Flere OPP-projekter**
>
> Det offentlige skal blive bedre til at bruge marke- det, når det
> leverer service til borgerne. Anvendel- sen af private leverandører
> kan give øget effektivi- tet og fleksibilitet. Regeringen ønsker at
> fremme nye organisations- og samarbejdsformer mellem
>
> den private og den offentlige sektor. Bl.a. skal alle relevante
> statslige bygge-, anlægs- og forsynings- projekter testes med henblik
> på at løse hele eller dele af projekterne i et Offentligt-Privat-
> Partnerskab (OPP).
>
> **Kommunernes deltagelse i offentlig- private selskaber**
>
> Regeringen vil fremlægge forslag til at stramme og præcisere reglerne
> for kommunernes adgang til at agere på markedet. Regeringen vil
> endvidere frem- lægge forslag, der klarlægger de styringsmæssige
> relationer i forholdet mellem kommunalbestyrelser og de kommunale
> selskaber.
>
> **Udbud af togstrækninger**
>
> Regeringen vil gradvist gennemføre udbud af flere togstrækninger for
> at gøre togdriften mere effektiv. I perioden 2005-2014 vil der blive
> udbudt mindst 1/3 af DBS’s nuværende trafik, ekskl. fjerntrafik- ken
> mellem landsdelene og s-togstrafikken.

\
En offentlig sektor for fremtiden
=================================

> **Kommunalreform**
>
> Regeringen vil gennemføre en kommunalreform, som giver den enkelte
> borger mere kvalitet for pengene. Reformen styrker det lokale
> demokrati gennem stærke, bæredygtige kommuner. Og styr- ker kommunerne
> ved at give dem flere opgaver.
>
> Det er den største og vigtigste reform af den of- fentlige sektor i
> mange år. En reform, der skal sikre fortsatte forbedringer af den
> offentlige ser- vice. For syge. For handicappede og svage grup- per.
> For ledige. Og for alle andre.
>
> Reformen påvirker mange tusinde medarbejdere. Regeringen lægger
> afgørende vægt på tryghed for de ansatte. Alle medarbejdere følger med
> opgaver- ne over i den nye struktur. Der er brug for deres kompetencer
> og motivation til at løse de mange opgaver.
>
> Ved flytning af opgaver følges reglerne i loven om
> virksomhedsoverdragelse. Det giver en god og tryg ramme for
> medarbejderne i overgangssituationen og sikrer uændrede
> ansættelsesvilkår i den løbende overenskomstperiode. Hvis der bliver
> aftalt nye 3- årige overenskomster i 2005, vil de uændrede an-
> sættelsesvilkår gælde frem til 31. marts 2008. Æn- dringer herefter må
> – i overensstemmelse med den danske model – aftales mellem
> overenskomstpar- terne.
>
> Der er nedsat et kontaktudvalg mellem personale- organisationerne og
> de offentlige arbejdsgivere. Sigtet er løbende at udveksle information
> og samle op på de eventuelle problemer, der dukker op. Et godt
> samarbejde giver medarbejderne størst mulig tryghed.
>
> **Politireform**
>
> Regeringen vil i efteråret 2005 fremlægge forslag til en reform af
> dansk politi, herunder af politiets geografiske struktur. Et effektivt
> og tidssvarende politi, som har den nødvendige kapacitet og specia-
>
> lisering, forudsætter store og slagkraftige politi- kredse. Et
> effektivt politi skal ikke være forbeholdt de store byer, men skal
> være til stede over hele landet til gavn for hele befolkningen.
>
> Færre enheder giver mindre administration, så flere politifolk kan
> frigøres fra administrative opgaver og i stedet udføre egentligt
> politiarbejde. Med hen- blik på at sikre synlig tilstedeværelse i
> lokalområ- det er det udgangspunktet, at de eksisterende tjene-
> stesteder opretholdes.
>
> Et effektivt politi kræver endvidere en effektiv ledelse og en
> fleksibel organisation. Foruden at gennemføre en reform af politiets
> geografiske struktur vil regeringen med afsæt i *Visionsudval- gets*
> betænkning overveje ændringer i politiets ledelsesstruktur og
> organisatoriske opbygning.
>
> **Retskredsreform**
>
> Retssagerne ved domstolene skal behandles smi- digt og effektivt og på
> et fagligt højt niveau til gavn for retssikkerheden. Der er behov for
> at samle byretterne i større enheder for at sikre specialise- ring og
> faglig udvikling blandt dommerne til gavn for retssikkerheden.
> Regeringen vil derfor i efter- året 2005 fremlægge forslag til en
> reform af rets- kredsene for at sikre en hurtigere og bedre betje-
> ning af borgerne.
>
> **Digital tinglysning**
>
> Regeringen vil gennemføre en modernisering og effektivisering af
> tinglysningen. Tinglysningssy- stemet skal være let og hurtigt
> tilgængeligt for borgerne.
>
> Indførelse af digital tinglysning skal gøre det mu- ligt for borgere
> og virksomheder at anmelde rettig- heder over fast ejendom til
> tinglysning, aflysning mv. via digital kommunikation. Samtidig skal
> digi- tal tinglysning sikre en billigere, bedre og mere effektiv
> tilrettelæggelse af tinglysningsarbejdet.
>
> **Valgkredsreform**
>
> I forlængelse af kommunalreformen og på bag- grund af arbejdet i den
> parlamentariske arbejds-
>
> gruppe om nye valgkredse vil regeringen fremlæg- ge forslag til en
> ændret valgkredsinddeling.
>
> **Nyt moderniseringsprogram**
>
> Regeringen ønsker en enkel, effektiv og service- orienteret offentlig
> sektor. Regeringen vil derfor fremlægge et nyt, opdateret
> moderniseringspro- gram med klare mål for indsatsen i de kommende år.
>
> **Sammenlignelig brugerinformation** Regeringen lægger vægt på, at
> borgerne får sam- menlignelig information om de tilbud, som de kan
> vælge imellem. Regeringen vil derfor sikre, at sammenlignelig
> brugerinformation gøres lands- dækkende for de væsentligste kommunale
> service- områder i 2007.
>
> **Placering af statslige institutioner** Regeringen vil fortsat tage
> regionale hensyn i loka- liseringen af statslige arbejdspladser. Nye
> statslige institutioner vil som udgangspunkt blive placeret uden for
> hovedstaden, og der tages regionale hen- syn ved effektiviseringer af
> eksisterende arbejds- pladser.
>
> I udmøntningsplanen for kommunalreformen fra september 2004 er navnlig
> byer, som i forbindelse med kommunalreformen mister deres status som
> hovedsæde for amtsforvaltningen, tilgodeset ved placeringen af de
> kommende regionale statslige kontorer, de statslige skattecentre og
> beskæftigel- sesregionerne.
>
> **Decentralisering og brugerindflydelse** Regeringen har nedsat en
> tænketank, som frem til sommeren 2005 skal frembringe et inspirations-
> grundlag for det videre arbejde med at revitalisere nærdemokratiet.
> Tænketankens arbejde skal danne grundlag for en redegørelse til
> Folketinget om mulighederne for bedre inddragelse af borgere og
> brugere i de lokale beslutninger.
>
> **Mere borgernær service**
>
> Som led i kommunalreformen vil regeringen gøre det nemmere for
> borgerne at komme i forbindelse
>
> med det offentlige. På alle borgerrettede opgave- områder skal
> udvikles digitale selvbetjeningsløs- ninger i samarbejde med de
> kommunale organisa- tioner. Borgerne skal så vidt muligt kunne henven-
> de sig ét sted – i kommunen – og få hjælp, uanset hvilken offentlig
> myndighed, der har ansvaret for en opgave.
>
> **Evalueringsinstitut**
>
> Regeringen vil etablere et uafhængigt evaluerings- institut for den
> decentrale offentlige sektor, som skal sammenligne og evaluere
> kommunernes og regionernes opgavevaretagelse for bl.a. at forbedre
> anvendelsen af ressourcer og økonomistyringen.
>
> **Forenkling af bilregistreringen** Regeringen vil indføre et nyt
> system med digital motorregistrering, som sikrer, at indregistrering
> og omregistrering af biler og andre motorkøretøjer kan ske hurtigere
> og enklere end i dag.
>
> Regeringen ønsker, at borgerne skal kunne nøjes med at henvende sig ét
> sted én gang i forbindelse med syn og køb og salg af motorkøretøjer.
> Rege- ringen vil derfor give private forhandlere og synsvirksomheder
> adgang til selv at foretage mo- torregistrering og udlevere
> nummerplader. Ved privat handel med køretøjer vil regeringen sikre
> muligheder for, at borgerne selv kan registrere køretøjet via
> Internettet.
>
> **Mere offentlighed i forvaltningen** Regeringen ønsker størst mulig
> åbenhed omkring offentlige myndigheders aktiviteter. Regeringen har
> derfor nedsat en offentlighedskommission, som i lyset af bl.a. den
> teknologiske udvikling skal komme med forslag til nye regler om
> offentlighed i forvaltningen. Når Offentlighedskommissionen har
> afsluttet sit arbejde, vil regeringen fremsætte et forslag til
> revision af offentlighedsloven.
>
> **Ministres interesser mv.**
>
> Regeringen ønsker at skabe størst mulig åbenhed omkring ministres
> personlige økonomiske interes- ser. Samtlige regeringens ministre vil
> derfor skulle udfylde et oplysningsskema om økonomiske inte-
>
> resser, medlemskab af VL-grupper og lignende. Besvarelserne vil blive
> gjort offentligt tilgængelige på Statsministeriets hjemmeside.
>
> **Åbenhed om bestyrelser, råd, nævn, udvalg mv.**
>
> For at sikre fuldstændig åbenhed ved ministres udpegninger til
> bestyrelser, råd, nævn, udvalg mv. vil der blive udarbejdet
> retningslinier om, at mini- steriernes hjemmesider skal indeholde
> oplysninger om bestyrelser, råd, nævn, udvalg mv., herunder
> oplysninger om udpegninger.

Bedre og mere sikker trafik
===========================

> Regeringen vil fremme udviklingen af Danmark og den økonomiske vækst
> ved statslige investeringer i bl.a. den kollektiv trafik og veje. De
> store træng- selsproblemer, som især præger hovedstadsområ- det, skal
> afhjælpes. Sammenhængen mellem landsdelene skal styrkes. Det skal ske
> ved en god balance mellem kollektive og individuelle trafik- former.
>
> **Kollektiv trafik**
>
> For den kollektive trafik er truffet beslutning om et samlet løft på
> ca. 10½ mia. kr. frem til 2014. Jern- banenettet vil blive fornyet.
> Målet er, at togene skal blive mere rettidige. For 2005 og 2006 er der
> afsat omkring 700 mio. kr. mere til drift, fornyelse og
> vedligeholdelse af jernbanenettet, end hvad der hidtil har været
> bevilget. For de efterfølgende år er bevillingerne forhøjet med knap 1
> mia. kr. om året i forhold til hidtil.
>
> I den 10-årige kontrakt med DSB for 2005-2015 vil der ske betydelige
> udvidelser i trafikken på fjern- og regionaltog og for s-tog.
>
> Som led i kommunalreformen vil der blive lagt loft over
> takststigningerne, så taksterne i gennemsnit ikke stiger mere end den
> almindelige pris- og løn- udvikling.
>
> Regeringen vil endvidere i 2005 nedsætte et ud- valg, som skal
> undersøge mulighederne for nye takstsystemer, herunder et
> landsdækkende takstsy- stem. Et takstsystem for hele landet vil være
> en betydelig forenkling for passagererne, idet der i dag er
> forskellige priser, rabatter og rejseregler forskellige steder i
> landet.
>
> Regeringen ønsker at støtte udviklingen af et elek- tronisk rejsekort.
> Målet er at lette borgernes an- vendelse af den kollektive trafik i
> hele landet.
>
> De store trængselsproblemer i hovedstadsområdet skal afhjælpes. Der er
> behov for at etablere et sam- let overblik over de konkrete
> udfordringer, der
>
> præger og vil komme til at præge regionen, og samspillet mellem
> løsningsmulighederne. På den baggrund vil regeringen styrke dialogen
> med de lokale myndigheder om den fremtidige trafikud- vikling i
> hovedstadsregionen. Regeringen vil sam- men med Københavns Kommune og
> Frederiksberg Kommune i 2005 udarbejde et beslutningsgrundlag for
> udbygning af metroen med en cityring i hoved- staden.
>
> Investeringerne i den kollektive trafik skal fordeles geografisk, så
> de understøtter en balanceret regio- nal udvikling.
>
> **Takster på Storebælt**
>
> Det skal være billigere at køre over Storebælt både for bilister og
> for erhvervslivet. Det vil styrke mo- biliteten og vækstmulighederne.
> Samtidig vil rege- ringen sikre, at også den kollektive trafik
> tilgode- ses, når der sker forbedringer for vejtrafikken. Der vil
> blive sikret fair betingelser for færgefarten på Kattegat og mellem
> Spodsbjerg og Taars.
>
> **Nye veje**
>
> Vore veje i de forskellige landsdele skal udbygges. Motorvejsnettet
> skal i de kommende år suppleres på strækninger mellem Vejle og
> Herning, Herning og Silkeborg, Svendborg og Odense, og ved Saks-
> købing og Holbæk. Hertil kommer udbygning af Køge Bugt-motorvejen og
> Motorring 3 i hoved- stadsområdet. Århus Kommune har fået tilsagn om
> et statsligt bidrag til en ny forbindelse til Århus Havn. Regeringen
> vil i de kommende år afslutte VVM-undersøgelser og fremlægge
> beslutnings- grundlag for yderligere udbygninger af vejnettet inden
> for rammerne af trafikaftalen – bl.a. ved Silkeborg, mellem Odense og
> Middelfart, og i hovedstadsområdet for Frederikssunds- og Helsin-
> gørmotorvejen. Regeringen vil fremsætte lov- forslag om linieføringen
> af første etape af Frede- rikssundsmotorvejen, som er så skånsom som
> mu- ligt over for Vestskoven.
>
> **Femern Bælt**
>
> Den tyske og danske regering underskrev i juni 2004 en principaftale
> om en fast forbindelse over
>
> Femern Bælt. Regeringen vil på basis heraf arbejde på at indgå en
> endelig aftale om etablering af den faste forbindelse.
>
> **Mål for større trafiksikkerhed**
>
> En målrettet indsats for at forbedre trafiksikkerhe- den har
> resulteret i, at antallet af trafikdræbte på de danske veje i 2004 var
> det laveste siden 1950. På trods af den målrettede indsats og den
> positive udvikling er der imidlertid fortsat næsten 400 dan- skere,
> der dør i trafikken hvert år, og næsten 4000 kvæstes. Det kan vi ikke
> leve med. Regeringen vil derfor i de kommende år yderligere
> intensivere indsatsen for at få disse tal nedbragt.
>
> Færdselssikkerhedskommissionen har formuleret en målsætning om, at
> antallet af dræbte og alvor- ligt kvæstede i trafikken i 2012 skal
> være nedbragt med 40 pct. i forhold til 1998. Regeringen er enig i, at
> denne målsætning som minimum skal opfyl- des.
>
> **Indsats mod ”sorte pletter”**
>
> Arbejdet med at øge trafiksikkerheden skal være målrettet. Regeringen
> vil bl.a. foreslå en yderligere intensivering af indsatsen mod de
> ”sorte pletter”, hvor der sker flest uheld i forhold til trafikmæng-
> den. Den fysiske indretning af vejene skal indret- tes, så de
> forebygger uheld, og kontrollen på de farlige vejstrækninger skal
> intensiveres.
>
> Over halvdelen af de personer, der dræbes i trafik- ken, dræbes på
> landevejene. Regeringen vil derfor sætte særligt specifikt ind på at
> forbedre sikkerhe- den på disse veje. Som led heri formuleres en sam-
> let strategi for indsatsen på landevejene.

\
International sikkerhed og stabilitet
=====================================

> Verden vokser stadigt tættere sammen i disse år. Truslerne mod det
> danske samfund og danske bor- gere ude i verden er ikke blevet færre
> eller nemme- re at bekæmpe. Regeringen vil styrke indsatsen for global
> sikkerhed og stabilitet. Danmarks sikkerhed vil også fremover bygge på
> de grundlæggende fælles værdier og interesser mellem Europa og
> Amerika. Regeringen lægger derfor afgørende vægt på det
> transatlantiske samarbejde og vil ar- bejde for at udbygge forholdet
> mellem EU og USA, bl.a. gennem skabelse af et transatlantisk
> frihandelsområde. Samtidig vil vi styrke sammen- holdet i NATO.
>
> Regeringen vil derfor arbejde for, at EU’s fælles udenrigs- og
> sikkerhedspolitik styrkes og effekti- viseres med udgangspunkt i den
> nye traktat. Der skal bedre sammenhæng i EU's politik over for
> omverdenen. EU skal øge sin evne til krisestyring, både civilt og
> militært. Det skal ske i samarbejde med NATO og uden opbygning af
> konkurrerende strukturer.
>
> Med det ny forsvarsforlig fordobles Danmarks evne til at udsende
> effektive og veludrustede styr- ker til internationale operationer.
> Der vil blive anskaffet moderne materiel, der passer til soldater- nes
> behov på fjerne destinationer med vanskelige sikkerhedsmæssige og
> klimatiske forhold. Den militære indsats i kriseramte områder må ikke
> stå alene, men skal kombineres med nødhjælp og gen- opbygning. I
> situationer, der vanskeliggør civile organisationers indsats, er
> regeringen parat til at lade militære styrker bidrage til at løse
> disse opga- ver.
>
> På baggrund af det vellykkede irakiske valg er der grundlag for at
> overveje en ændret fokusering af den internationale indsats i Irak med
> større vægt på træning af irakiske styrker og civil genopbygning.

-   Regeringen vil i løbet af foråret fremlægge en

> samlet analyse af, hvordan Danmark bedst
>
> kan fortsætte med at bidrage til at skabe fri- hed, fred og fremgang i
> Irak.

-   Regeringen vil lade danske styrker bidrage til

> stabilisering og genopbygning i Irak, på Bal- kan og i Afghanistan, så
> længe FN og rege- ringerne beder om det, og så længe Danmark kan
> bidrage meningsfyldt.
>
> I Mellemøsten er der langt om længe grundlag for optimisme.

-   Regeringen vil, baseret på køreplanen for fred

> og dens to-statsløsning, arbejde aktivt for, at EU, USA, Rusland og FN
> i fællesskab griber de nye muligheder for at opnå en varig og ret-
> færdig forhandlingsløsning på den israelsk- palæstinensiske konflikt,
> som er roden til så mange af regionens problemer.

-   Regeringen vil med Det Arabiske Initiativ

> videreføre sin langsigtede strategi mod truslen fra radikale
> islamister. Nøglen er modernise- ring og reform af de arabiske lande,
> som vi skal støtte gennem et målrettet partnerskabs- program.

-   Regeringen vil fortsætte bestræbelserne på at

> engagere EU og NATO stærkere i regionen og vil intensivere indsatsen
> for at fremme forsla- get om et regionalt sikkerhedssamarbejde in-
> spireret af OSCE.

-   Regeringen vil styrke den hjemlige ressource-

> base for at fremme vores evne til at bidrage aktivt til reform og
> samarbejde i Mellemøsten.
>
> Som medlem af FN’s Sikkerhedsråd vil Danmark gå aktivt ind i
> bestræbelserne på at effektivisere FN’s indsats mod terrorisme og
> spredning af mas- seødelæggelsesvåben.

-   I EU og i samarbejdet med USA vil regerin-

> gen arbejde for tæt koordination og samarbej- de mellem politi og
> efterretningstjenester for at afskære terrorismens rodnet og penge-
> strømme.

-   Regeringen vil fortsat deltage i overvejelserne

> om opbygning af et effektivt missilforsvar i samarbejde med USA og de
> øvrige NATO- partnere.
>
> Herhjemme har vi siden terrorangrebet den 11. september 2001 styrket
> det danske beredskab. Ef- terretningstjenesterne har fået tilført nye
> ressour- cer, og redningsberedskabet og det militære bered- skab er
> samlet under Forsvarsministeriet. Den de- centrale organisering af
> beredskabet, som sikrer hurtig og effektiv indsats, skal fastholdes,
> men:

-   Regeringen vil etablere en national operativ

> stab for at styrke koordinationen mellem for- svar, politi andre
> civile myndigheder i større kriser.

-   For at sikre effektiv radiokommunikation i

> forbindelse med ekstraordinære indsatser som følge af terrorisme,
> naturkatastrofer eller ulykker vil regeringen, inden for rammerne af
> forsvarsforliget, sikre etablering af et effektivt
> radiokommunikationsnet og anskaffelse af ra- dioudstyr. Regeringen vil
> samtidig sikre an- skaffelse af tilsvarende radioudstyr til politiet
> inden for rammerne af den kommende fler- årsaftale for politiet.
>
> Terrorangrebet på Bali og flodbølgekatastrofen i Asien har
> understreget, at der pludselig kan opstå behov for at bistå et stort
> antal danskere i fjerne egne.

-   På grundlag af evalueringen af indsatsen un-

> der flodbølgekatastrofen vil regeringen tage skridt til at styrke
> Danmarks og EU's krisebe- redskab.

-   Regeringen vil etablere en international opera-

> tiv stab bestående af alle berørte danske myn- digheder for at sikre
> hurtig og effektiv hjælp i sådanne situationer.

Danmark i en mere fri og retfærdig verden
=========================================

> Regeringen vil med et nyt samlet initiativ intensi- vere Danmarks
> internationale indsats for at fremme frihed, demokrati og
> menneskerettigheder. Som led i initiativet vil vi:

-   Opruste vores indsats i FN med en forstærket

> menneskerettighedsenhed i Udenrigsministe- riet.

-   Afsætte flere midler til dette prioritetsområde

> inden for udviklingsbistanden.

-   Bevilge nye midler til indsatsen i Ukraine, Kaukasus og Rusland
    inden for rammerne af et styrket naboskabsprogram.

> Fri handel over grænserne på lige vilkår er den bedste hjælp, vi kan
> give de fattigste udviklings- lande.

-   Regeringen vil i WTO arbejde for, at verdens-

> handelen, herunder med landbrugsvarer, libe- raliseres til gavn for de
> mindst udviklede lan- de samtidig med, at de nye vækstøkonomier
> påtager sig deres ansvar og naturlige forplig- telser.
>
> Danmark skal fortsat være blandt de lande, der yder mest og bedst
> udviklingsbistand. Regeringen vil derfor fastholde det nuværende reale
> bevil- lingsniveau for udviklingsbistanden gennem en årlig pris- og
> lønregulering. Regeringen vil samti- dig sikre, at Danmark ikke kommer
> under 0,8 pct. af BNI i udviklingsbistand i de kommende år. Vo- res
> bidrag til multilaterale udviklingsorganisationer bør forholdsmæssigt
> bringes på niveau med lige- sindede landes.

-   Regeringen vil derfor underkaste Danmarks

> bidrag til multilaterale udviklingsorganisatio- ner et kritisk
> eftersyn for at vurdere, hvor vi kan få mere udvikling for pengene.

-   For at styrke befolkningens og Folketingets

> indsigt og indflydelse i forhold til fordelingen af
> udviklingsbistanden vil regeringen med fi- nanslovforslaget for 2006
> indføre et nyt og mere gennemskueligt økonomisk styringssy- stem
> (tilsagnsbudgettering).
>
> Udviklingsbistanden skal fordeles ud fra vore grundlæggende værdier og
> i nøje sammenhæng med den øvrige udenrigs- og sikkerhedspolitik. I de
> kommende år vil regeringen opprioritere fire hovedindsatsområder:

-   Nærområdepolitikken, som sigter mod at for- bedre levevilkårene for
    både fordrevne og lo- kalbefolkninger, skal udbygges. Regeringen vil
    forstærke arbejdet i flygtningenes hjem- lande, således at
    flygtninge og internt for- drevne hurtigst muligt får mulighed for
    at vende tilbage og etablere sig, hvor de kom fra, eller tæt på
    deres hjemegn.

-   Bistanden til at bekæmpe de globale miljø- og fattigdomsproblemer
    skal forøges. En omfat- tende og effektiv miljøindsats i
    udviklingslan- dene er et centralt led i regeringens samlede
    klimapolitik, som netop ikke bygger på et snævert nationalt
    perspektiv, men tager ud- gangspunkt i, at globale klimaproblemer
    kræ- ver globale løsninger. Det handler ikke kun om at begrænse
    forurening med kendte tek- nikker, men også om at udvikle fremtidens
    teknologi.

-   Vores støtte til Afrika skal udbygges inden for rammerne af den ny
    samlede Afrika-politik. Danmark skal være parat til at bidrage mili-
    tært og økonomisk til FN’s fredsbevarende indsats i Sudan og andre
    steder i Afrika. Re- geringen vil arbejde for at sætte fokus på Af-
    rika på det kommende FN-topmøde om 2015- målene om afskaffelse af
    den globale fattig- dom.

-   Flodbølgen i Asien i slutningen af 2004 var en naturkatastrofe af
    helt ekstraordinære dimen- sioner. Regeringen vil videreføre
    indsatsen for at hjælpe de hårdest ramte områder, især In- donesien
    og Sri Lanka, med nødhjælp og gen- opbygning. Regeringen er rede til
    at tilføre udviklingsbudgettet nye midler, såfremt der i årets løb
    opstår behov for yderligere indsatser, der overstiger midlerne i
    katastroferammen.

Et moderne rigsfællesskab i pagt med tiden
==========================================

> Et moderne rigsfællesskab bygger på et tæt og konstruktivt samarbejde,
> præget af gensidig re- spekt og med fælles fokus på opnåelse af
> resulta- ter. Regeringen vil videreudvikle de gode samar-
> bejdsrelationer, som er etableret med Grønland og Færøerne gennem de
> senere år.
>
> Det er regeringens holdning at medvirke positivt til at erstatte de
> eksisterende hjemmestyreordninger med et udvidet selvstyre i Grønland
> og på Færøer- ne inden for grundlovens og rigsfællesskabets rammer.
> Hertil hører også, at overtagelser af nye ansvarsområder ledsages af
> økonomiske forpligtel- ser.
>
> Det grønlandsk-danske samarbejde om en kom- mende selvstyreordning for
> Grønland er påbegyndt med nedsættelsen af en fælles parlamentarisk
> kommission. Selvstyrekommissionen skal med udgangspunkt i Grønlands
> nuværende forfatnings- mæssige placering stille forslag om, hvorledes
> de grønlandske myndigheder kan overtage yderligere kompetence, hvor
> dette er forfatningsretligt muligt. Kommissionen forudsættes at
> afslutte sit arbejde i 2006. Regeringen og Grønlands landsstyre vil
> her- efter drøfte resultatet af kommissionens arbejde med henblik på
> fremsættelse af lovforslag.
>
> Regeringen ser Den Grønlandske Retsvæsens- kommissions betænkning fra
> 2004 som et vigtigt element i de kommende drøftelser mellem regerin-
>
> gen og Grønlands landsstyre med henblik på en modernisering af det
> grønlandske retsvæsen og et mere selvstyrende Grønland.
>
> Efter drøftelser med Færøernes landsstyre er rege- ringen positivt
> indstillet på at fremsætte lovforslag om en nyordning, der vil
> muliggøre, at de færøske myndigheder kan overtage ansvaret for
> samtlige sagsområder inden for grundlovens og rigsfælles- skabets
> rammer.
>
> Det er regeringens holdning, at et styrket samar- bejde i
> rigsfællesskabet også omfatter det uden- rigspolitiske område.
>
> Det er derfor regeringens ønske, at Grønland og Færøerne får
> medindflydelse gennem inddragelse i udenrigs- og sikkerhedspolitiske
> emner af særlig interesse for de to rigsdele. For Grønlands ved-
> kommende er rammerne herfor skabt med den fælles principerklæring om
> Grønlands inddragelse i udenrigs- og sikkerhedspolitikken. Regeringen
> forventer, at en tilsvarende erklæring om det frem- tidige samarbejde
> kan indgås med Færøernes landsstyre.
>
> Med gennemførelse af det lovforslag om Grøn- lands landsstyres
> indgåelse af folkeretlige aftaler, som regeringen har fremsat for
> Folketinget, vil der blive skabt rammer for en mere selvstændig grøn-
> landsk interessevaretagelse på det udenrigspoliti- ske område.
> Regeringen er indstillet på at fremsæt- te et tilsvarende lovforslag
> for Færøerne, såfremt det færøske landsstyre måtte ønske det.

