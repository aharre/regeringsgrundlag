> Ve Vækst
>
> F lfærd II
>
> ornyelse
>
> Supplerende regeringsgrundlag
>
> 27\. august 2003
>
> **VK** Regeringen
>
> **Vækst, velfærd – fornyelse II**

Forord
======

> Ved VK-regeringens tiltræden den 27. november 2001 præsenterede de to
> partier et omfattende regeringsprogram, *"Vækst, velfærd –
> fornyelse"*. Dette program har været bærende for regeringens arbejde i
> de forløbne 21 måneder. Programmet indeholdt dels en række konkrete
> forslag og initiativer, dels en række mere langsigtede udvalgsarbejder
> og handlingsplaner.
>
> Knap halvvejs i valgperioden har regeringen fået gennem- ført
> størstedelen af de konkrete forslag og initiativer.
>
> Hovedparten af de resterende forslag forventes fremlagt og gennemført
> i den kommende folketingssamling.
>
> Det er således lykkedes at gennemføre store dele af rege-
> ringsprogrammet på kort tid og med betydelig effektivitet.
>
> Imidlertid var regeringsprogrammet fra starten tilrettelagt med en
> indbygget fremtid, idet en række langsigtede udvalgsarbejder og
> handlingsplaner lagde op til nye projek- ter, der kunne igangsættes i
> forlængelse af de allerede gen- nemførte.
>
> Resultaterne af en række udvalgsarbejder foreligger nu, og regeringen
> har derfor besluttet at præsentere hovedpunk- terne i sit program for
> den resterende del af valgperioden. Programmet bygger videre på det
> hidtidige regeringsgrund- lag. Men samtidig indeholder programmet en
> række nye mål for reform og udvikling af det danske samfund. Samlet
> indeholder programmet næsten 200 forslag og initiativer.
>
> <span id="_TOC_250026" class="anchor"></span>**Frihed og ansvar**
>
> Danmark står stærkt. Vi er et af verdens bedst fungerende samfund. Vi
> er respekteret i verden. Vi har meget at være stolte over. Men vi har
> også mange udfordringer foran os, hvis vi vil opretholde og udvikle
> vores levestandard og bevare det danske velfærdssamfund.
>
> Klassesamfundet er opløst. Ved begyndelsen af det 21. århundrede er vi
> definitivt ved at begrave det forrige år- hundredes forældede
> løsninger. Og med dem de ekstreme ideologier som kommunismen og
> fascismen. Friheden og respekten for det enkelte menneske har nu gået
> sin sejrs- gang gennem hele Europa de seneste årtier. Men historien er
> ikke slut. Fundamentalistiske kræfter, som er modstan- dere af de
> vestlige livsværdier, forsøger at angribe vor sam- fundsorden. Det
> stiller nye krav til os internationalt som nationalt.
>
> Danmark er ikke et land med uanede naturressourcer. Vores vigtigste
> ressource er os selv, vor viden, vort initiativ og evnen til at skabe
> et samfund i stadig udvikling og vækst. Vi har brug for hinanden og
> fællesskabet, men vi har i lige så høj grad brug for den enkeltes
> evner og vilje til at skabe og udvikle.
>
> Derfor kan vi kun sikre fremgang og frihed, hvis vi hele tiden
> uddanner og udvikler os. Det kræver større frihed for den enkelte
> dansker til at forme sit eget liv. Den enkelte skal kunne udfolde sig
> inden for fællesskabets rammer og mødes med respekt. Vi er bedst til
> selv at vælge. Personlig frihed får det enkelte menneske til at
> blomstre og føre et rigt liv. Personlig frihed sikrer et samfund med
> initiativrig- dom og fleksibilitet og dermed Danmark en fortsat plads
> blandt de mest velstående lande i verden. I modsætning til fortidens
> løsninger med stive systemer, der undergraver den enkeltes
> selvstændighed og selvrespekt.
>
> Det danske samfund bygger på et fællesskab om grund- læggende værdier
> som frihed, demokrati og ansvar over for at hjælpe de svageste. Dette
> fællesskab skal vi værne om og udvikle gennem fri og mangfoldig debat.
> Og vi skal ikke tolerere, at ekstreme kræfter ønsker at knægte disse
> grund- læggende principper. Hverken her til lands eller andre ste- der
> i verden.
>
> Politikere kan og skal ikke skabe et moderne velfærdssam- fund alene.
> Det er i allerhøjeste grad alle danskeres ansvar. Politikere skal
> fastlægge de rammer, der sikrer, at frihed og
>
> fællesskab kan gå hånd i hånd. Og politikere skal tage fat på de
> konkrete problemer, som den enkelte dansker eller virksomhed møder og
> oplever i dagligdagen.
>
> Som borgere har vi alle et ansvar for, at samfundet funge- rer og
> udvikler sig, som vi gerne vil have det. Det er et ansvar, vi ikke
> bare kan parkere hos institutioner eller eksperter. Vi skal lære at
> blive bedre til at tage ansvaret for vort eget liv og vore egne. Vi
> skal lære at blive bedre til at stole og tro på os selv. De offentlige
> tilbud skal være der. Men nogle gange burde vi sige til os selv: "Det
> kan jeg da selv ordne. Der er andre, der har mere brug for den hjælp,
> end jeg har".
>
> Den enkelte dansker er ikke ansvarsfri i forhold til egen livsførelse
> og helbred, familie, børn, miljøet og andre med- borgere, som ikke
> selv har overskuddet eller evnerne. Vor egen livsførelse, holdninger
> og ansvarlighed skal afspejle de værdier, vi sætter højt, og som vi
> ønsker vore børn og unge tager til sig. Vi skal væk fra en
> forestilling om, at det offentlige kan løse alle problemer, og at
> løsningen blot handler om at øge de offentlige udgifter. Det er en
> vej, som ender blindt. Vi skal i sidste ende selv betale for de krav,
> vi stiller til det offentlige. Intet er gratis – heller ikke de
> offent- lige ydelser, vi modtager gratis.
>
> Frihed og personligt ansvar er to uadskillelige størrelser. Vi skal
> over en bred front styrke det personlige ansvar og bevidstheden om
> konsekvensen af den enkeltes handlinger og adfærd. Et samfund bygger
> på, at hver enkelt gør en positiv indsats, og at en særlig indsats
> anerkendes. Og hvis man har orden i sine ting, skal man ikke opleve
> unødig kontrol fra det offentlige. Omvendt skal det have negative
> konsekvenser, hvis man begår kriminalitet, ødelægger mil- jøet eller
> på anden måde undlader at leve op til sine for- pligtelser.
>
> Den enkelte skal opleve, at der gælder *"noget for noget"*.
>
> "Noget for noget"-princippet gælder på mange områder i vort samfund.
> Men der er også mange eksempler på kon- sekvensløshed. Det skal der
> gøres op med. Princippet om "noget for noget" skal udbredes yderligere
> for at understrege betydningen af det personlige ansvar. Det er f.eks.
> sket på udlændingeområdet, hvor de udlændinge belønnes, der har gjort
> en ekstra indsats for at blive integreret ved at have et arbejde og
> være selvforsørgende. Disse udlæn-
>
> dinge kan få permanent opholdstilladelse allerede efter 5 år - i
> stedet for efter 7, som er det normale krav.
>
> Vi skal målrette den offentlige indsats mod de svageste i samfundet.
> Trods den massive udbygning af velfærden og de gratis tilbud lykkedes
> det ikke i det 20. århundrede at skabe lige muligheder for alle. Tunge
> sociale problemer hos forældrene går stadig med al for stor
> sandsynlighed i arv. Forældres baggrund har stadig stor betydning for,
> hvordan børn og unge klarer sig senere i livet. Vi kender ikke alle
> årsager hertil, og der findes ingen nemme og hurtige løs- ninger. Men
> vi skal gennem målrettede initiativer så kimen til, at Danmark i
> fremtiden kan blive et samfund med lige muligheder for alle.
>
> Vi skal sikre, at offentlig hjælp ikke fører til passivitet og
> klientgørelse. Hjælp skal tilskynde den enkelte til at blive i stand
> til at klare sig selv. Kun på den måde skabes der grobund for tillid
> til egne evner.
>
> Vi skal blive bedre til at skabe øget kvalitet i velfærd, uddannelser,
> forskning, miljø og alt det andet, som vi ønsker. Det kræver, at vi
> organiserer den offentlige sektor bedre og tilrettelægger arbejdet
> mere effektivt. Og vi skal
>
> blive bedre til udnytte de muligheder, den nye teknologi giver. Vi
> skal skabe en sund kappestrid mellem de offent- lige institutioner og
> mellem offentlige og private løsninger om at yde den bedste service
> til borgerne.
>
> "Mere af det samme" hed fortidens løsning. I dag skal vi lære af de
> bedste, uanset hvilken sektor de tilhører.
>
> Med regeringsskiftet i november 2001 skete der et system- skifte i
> dansk politik. Et systemskifte, der varslede et opgør med fortidens
> tankegang. Et systemskifte, der tog befolkningens bekymringer
> alvorligt. Et skifte til en rege- ring, der turde og kunne gennemføre,
> hvad den lovede.
>
> Regeringen har med stor konsekvens gennemført den vars- lede politik.
> Og vil fortsætte med at sikre, at de gennemfør- te initiativer bliver
> omsat til gavn for os alle.
>
> Nu er tiden kommet til anden fase. Med dette program viser regeringen,
> hvad den ønsker at gennemføre de kom- mende år. Der er tale om et
> omfattende program, der skal sætte dagsordenen og være
> omdrejningspunkt for en debat om, hvordan vi sikrer en fortsat
> udvikling af velfærdssam- fundet.
>
> <span id="_TOC_250025" class="anchor"></span>**Nye udfordringer og
> mål**
>
> Regeringen vil sætte nye mål for Danmarks udvikling i det
>
> 21\. århundrede. Der skal være mere frihed og flere valg- muligheder for
> den enkelte, og der skal være mere plads til privat initiativ. Danmark
> skal have gode vækstvilkår, så vi kan stå stærkt i den internationale
> konkurrence.
>
> Regeringen ønsker, at Danmark også i fremtiden er præget af velstand
> og velfærd. Vi skal fortsat kunne måle vores samfund med de bedste i
> verden. Det kræver et stærkt erhvervsliv, der kan klare sig godt i den
> internationale kon- kurrence og skabe vækst i den private produktion.
>
> At være med i forreste linie på de globale markeder er en stor
> udfordring. Lande med et godt vækstklima belønnes. Det skaber vækst i
> etablerede virksomheder, og nye kom- mer til. Lande med mindre gode
> vækstbetingelser kan hur- tigt komme til at halte bagefter.
>
> Derfor er det vigtigt at sikre Danmark gode og konkurren- cedygtige
> vækstbetingelser. Det kræver, at vi løbende til- passer os til de nye
> udfordringer, som udviklingen i lande- ne omkring os stiller os
> overfor. Regeringen har lagt linien med vækststrategien *"Vækst med
> Vilje"*, som løbende vil blive fulgt op med nye initiativer for at nå
> målene.
>
> Vi skal tage aktivt del i den globaliserede verden og udnyt- te de
> muligheder, som ny viden, nye teknologier og nye markeder giver os. Vi
> skal være åbne over for omverdenen og lade os inspirere. Vi skal være
> parate til at gøre ting på en ny måde.
>
> I Danmark har vi stor fordel af den stigende globalisering, men meget
> tyder på, at vi ikke er gode nok til at udnytte mulighederne.
> Regeringen vil præsentere en række initia- tiver i handlingsplanen
> *"Vækst gennem Globalisering"*.
>
> **Kommission om fremtidens velfærd**
>
> Regeringens mål er at sikre grundlaget for social tryghed og et
> velfungerende velfærdssystem i fremtiden.
>
> For at kunne finansiere velfærdsopgaverne i fremtiden er det
> nødvendigt at øge produktion og beskæftigelse og gen- nemføre reformer
> af velfærdssystemet. Jo tidligere de nød- vendige initiativer bliver
> taget, jo bedre er mulighederne for at gennemføre ændringer over en
> årrække, og desto mere smidigt vil samfundet kunne tilpasse sig de
> ændrede for- hold. For at få et grundlag for en bred og åben offentlig
> debat og som forberedelse af de nødvendige beslutninger ønsker
> regeringen en dybtgående analyse af opgavens omfang og mulige
> reformforslag.
>
> Regeringen vil derfor nedsætte en uafhængig, sagkyndig
> velfærdskommission. Kommissionen får til opgave

-   at analysere den forventede udvikling i trækket på vel- færdsydelser
    frem til 2020 og mulighederne for at

> finansiere dette inden for rammerne af uændrede skat- ter,

-   at analysere den sociale balance i velfærdsydelserne og

> finansieringen heraf,

-   at beskrive og analysere forskellige muligheder for at finansiere
    velfærdsydelserne,

-   at analysere mulighederne for - samt komme med for- slag til -
    reformer, der kan øge arbejdsudbuddet og

> beskæftigelsen, og

-   at fremlægge forslag til reformer af velfærdssystemet, som sikrer en
    socialt afbalanceret og målrettet indsats

> for at hjælpe de grupper, som har mest behov for hjælp.
>
> Kommissionens forslag skal respektere målsætningen om, at de nuværende
> generationer ikke efterlader en ufinansie- ret regning til kommende
> generationer.
>
> Kommissionen skal afslutte sit arbejde inden udgangen af 2005.
>
> **Reformer af strukturer i den offentlige sektor**
>
> For at sikre en bedre betjening af borgerne og en effektiv udnyttelse
> af ressourcerne vil regeringen gennemføre refor- mer af strukturerne i
> den offentlige sektor.
>
> Regeringens mål er en offentlig sektor, som er åben, lyd- hør, enkel
> og effektiv. Opgaver, politisk ansvar og økono- misk kompetence skal
> fordeles mellem staten og de kom- munale enheder med henblik på bl.a.
> at sikre kvalitet i opgaveløsningen, nærhed til borgerne, klarhed i
> ansvarsfor- delingen og sammenhæng mellem kompetence og økono- misk
> ansvar.
>
> Med udgangspunkt i betænkningen fra Strukturkommis- sionen vil
> regeringen i foråret 2004 fremlægge et udspil og senest i
> folketingssamlingen 2004/2005 fremlægge lovfor- slag til en
> opgavereform, herunder en reform af den regio- nale og evt.
> primærkommunale struktur, og reformer af den regionale statslige
> forvaltning med henblik på en mere enstrenget og effektiv
> opgaveløsning.
>
> Regeringen vil gennemføre reform af politiet med henblik på at sikre
> en tidssvarende og effektiv bekæmpelse af kri- minalitet samt mere og
> bedre politibetjening i lokalområ- derne. Der er nedsat et udvalg, som
> skal opstille visioner for fremtidens politi.
>
> Retsvæsenet skal reformeres med henblik på at sikre en høj og ensartet
> kvalitet i afgørelserne, effektive sagsgange, samt væsentligt kortere
> ventetider for sagsbehandling ved domstolene.
>
> <span id="_TOC_250024" class="anchor"></span>**Mere tryghed og øget
> retssikkerhed**
>
> Regeringen vil fastholde og videreføre en klar og konse- kvent
> retspolitik. Kampen mod kriminalitet er ikke slut. Alle skal kunne
> færdes trygt ude som hjemme.
>
> Straffesystemet skal afspejle den almindelige retsfølelse og følge med
> samfundsudviklingen. Regeringen ønsker derfor en modernisering af
> strafferammerne i straffeloven, som bl.a. sikrer, at overgreb mod
> mennesker generelt bliver straffet hårdere.
>
> Regeringen vil følge de allerede gennemførte strafskær- pelser for at
> sikre, at de slår igennem i praksis. Såfremt skærpelserne ikke slår
> tilstrækkeligt igennem, fremlægger regeringen i foråret 2004 forslag
> til at sikre dette.
>
> Det er stødende for retsbevidstheden, når kriminelle ikke tager ved
> lære, men igen og igen begår kriminalitet.
>
> Regeringen vil derfor foreslå skærpede regler ved gentagen
> kriminalitet, således at en straffedom får betydning for straffen ved
> senere kriminalitet i 10 år mod 5 år i dag, og således at kriminalitet
> begået inden det 18. år også med- regnes.
>
> Regeringen vil give politiet mulighed for at fjerne en volde- lig
> ægtefælle eller samlever fra familiens fælles hjem, hvis der er
> begrundet frygt for, at den pågældende vil begå nye overgreb mod sin
> ægtefælle eller børn.
>
> Seksuelt misbrug af børn hører til de mest afskyelige over- greb, der
> kan tænkes. Regeringen vil styrke indsatsen for at forebygge, opdage
> og retsforfølge sådanne overgreb og sikre støtten til barnet og
> familien. Muligheden for at få relevante oplysninger om dømte pædofile
> og undgå, at de får mulighed for at beskæftige sig med børn, skal
> selvsagt bruges i alle tilfælde. Det gælder ikke alene i forbindelse
> med ansættelsen i f.eks. skolen og tilknytningen til for- eningen, men
> der må også løbende følges op, så der kan reageres, hvis en ansat
> senere begår overgreb. Regeringen vil derfor bl.a. sikre nye
> retningslinier om indberetning og videregivelse af oplysninger om
> overgreb mod børn.
>
> Regeringen vil lægge op til en ny flerårsaftale for politiet med klare
> resultatmål for politiets arbejde. Politiet skal være synligt og
> effektivt. Regeringen vil stille krav til de ydelser og opgaver,
> politiet skal varetage inden for bevil- lingerne. Der skal sættes
> fokus på målbare resultater, og politiets indsats skal bl.a. styrkes
> på områder som færd-
>
> selssikkerhed og organiseret kriminalitet. Der skal stilles krav til
> dokumenterede resultater af politiets arbejde.
>
> Målinger af resultater skal offentliggøres, så borgerne kan følge med
> i politiets arbejde.
>
> Der skal sikres en hurtig og effektiv sagsbehandling af straffesager i
> politiet og anklagemyndigheden. Der skal bl.a. være bedre tilsyn med
> sagsbehandlingen fra stats- advokaterne, og samtidig skal
> myndighedernes samlede til- synsfunktioner koordineres med henblik på
> at sikre et mere effektivt tilsyn.
>
> Der skal gennemføres udtrykkelige regler for politiets magt-
> beføjelser uden for strafferetsplejen, f.eks. ved demonstra- tioner og
> den almindelige ordensindsats. Derfor vil rege- ringen fremsætte
> forslag om en ny, samlet politilov.
>
> Regeringen vil foreslå en ny flerårsaftale for Kriminal- forsorgen.
> Fængslerne skal have den nødvendige kapacitet. Regeringen vil foreslå
> en skærpelse af disciplinærstraffene i fængslerne. Fængselspersonalet
> og andre indsatte skal beskyttes mod stærke fangers dominans og
> chikane. Hash og narkotika skal holdes ude fra fængslerne med en
> styrket indsats over for indsmugling og konsekvent nul-tolerance.
> Indsatte, der gør en ekstra indsats for at komme ud af kri- minalitet
> og uddanne sig, skal kunne opnå tidligere prøve- løsladelse.
>
> Regeringen vil ikke tolerere den åbenlyse hashhandel og andre
> ulovligheder på Christiania. Området skal være en levende og åben
> bydel for alle - med en blanding af boli- ger, erhverv samt sociale og
> kulturelle institutioner.
>
> Regeringen vil derfor fremsætte forslag om normalisering og udvikling
> af Christiania-området. Hashhandelen skal bringes til ophør. Der skal
> etableres sædvanlig infrastruktur. Ejerskabet til jord og bygninger
> skal ændres med en blan- ding af forskellige ejerformer. Og de
> bygninger, der skal bestå, skal moderniseres, så de overholder de
> sædvanlige bygningsstandarder. Ikke bevaringsværdigt byggeri på vol-
> dene skal fjernes.
>
> Regeringen ønsker at styrke borgernes og virksomhedernes
> retssikkerhed, når offentlige myndigheder udøver kontrol- og
> tilsynsvirksomhed. Regeringen vil følge op på Rets-
> sikkerhedskommissionens arbejde med forslag til nye adfærdsregler for
> myndighederne, der skal sikre ordentlige retsgarantier og fair
> behandling. Regeringen vil slå fast, at
>
> kontrolbesøg og lignende indgreb hos private borgere og virksomheder
> kun må anvendes, hvis formålet med indgre- bet ikke kan opnås med
> mindre indgribende midler.
>
> Samtidig skal der fastsættes udtrykkelige regler om myn- dighedernes
> pligt til bl.a. at varsle kontrolbesøg skriftligt, udarbejde rapporter
> og udvise den størst mulige skånsom- hed.
>
> Der vil blive fremsat forslag om en væsentlig udvidelse af adgangen
> til aktindsigt ved domstolene. Den størst mulige åbenhed og indsigt
> for borgerne med domstolenes arbejde er en forudsætning for
> offentlighedens tillid til og kontrol med retsvæsenet. Alle skal
> derfor som udgangspunkt have ret til aktindsigt i domme og kendelser.
> Samtidig skal reglerne om aktindsigt i en retssags øvrige dokumenter
> for parter og andre med særlig interesse i en retssag moderni- seres.
>
> <span id="_TOC_250023" class="anchor"></span>**Konsekvens over for de
> unge**
>
> Regeringen ser med største alvor på de foruroligende eksempler på grov
> kriminalitet blandt unge – selv blandt børn langt under 15 år. Kampen
> mod ungdomskriminalitet fortsætter og skal intensiveres. Vi skal bruge
> erfaringerne til at målrette indsatsen til dét, der har en
> dokumenteret effekt. Der skal gribes tidligere ind, før de unge er
> kommet for langt ud på skråplanet. Ofte starter den kriminelle løbe-
> bane allerede i 12-13 års alderen. Det er misforstået god- hed, hvis
> samfundet først reagerer, når den kriminelle lav- alder er nået.
>
> Der skal sættes fokus på forældrenes ansvar for, at deres børn ikke
> begår kriminalitet og fortsætter i en kriminel løbebane. I
> Storbritannien har man indført såkaldte "Parenting Programmes".
> Formålet er at sikre rådgivning til forældre, hvis børn gentagne gange
> begår alvorlig krimina- litet eller nægter at gå i skole. Forældrene
> kan f.eks. pålægges at modtage rådgivning og undervisning.
>
> Forældrene kan samtidig pålægges individuelle opgaver som f.eks. at
> sikre, at deres barn ikke opholder sig alene, at barnet er hjemme til
> bestemte tider, at følge med i bar- nets skolegang mv. Regeringen vil
> på baggrund af en rede- gørelse om det britiske program fremlægge
> forslag, der er relevante i Danmark.
>
> Regeringen vil samtidig indskærpe, at børn og unge skal tvangsfjernes,
> når det er nødvendigt. Det gælder også børn og unge med
> indvandrerbaggrund, hvor kommunerne har været for tilbageholdende.
>
> Regeringen vil sætte hårdt og konsekvent ind over for gadebanders
> terrorisering og de stærkt forråede unge, der spreder angst og
> utryghed. Børn og unge under 15 år skal opleve samfundets reaktion på
> kriminalitet mærkbart og uden tøven. Der skal strammes op på praksis
> med friheds- berøvelse på sikrede pladser af unge under 15 år, der har
> begået alvorlig kriminalitet. Regeringen vil udbygge antallet af
> pladser i sikrede institutioner. Reglerne om tiltalefrafald skal
> skærpes.
>
> Regeringen vil fremsætte forslag om forbud mod at bære kniv på
> offentlige steder og vil i sammenhæng hermed foreslå styrket kontrol
> og skærpet straf på området.
>
> <span id="_TOC_250022" class="anchor"></span>**Forstærket kamp mod
> narko**
>
> Der skal dæmmes op for narkotikamisbruget. Regeringen vil fastholde
> linien i den danske narkotikapolitik. En lovlig- gørelse af narkotika
> vil ødelægge tilværelsen for mange unge mennesker og deres familier.
> Det er ikke vejen frem.
>
> Regeringens strategi bygger på en konsekvent holdning til
> narkokriminalitet (nul-tolerance) og på øget fokus på behandlingen af
> narkomaner.
>
> Regeringen vil fremlægge et samlet forslag til, hvorledes
> narkotikamisbruget imødegås ved en konsekvent retshånd-
>
> hævelse og ved øget forebyggelse og styrkelse af behand- lingstilbud.
> For at bremse tilgangen af nye stofmisbrugere ønsker regeringen, at
> straffen for at besidde og bruge nar- kotika skærpes, og at
> strafferammen for grov narkokrimina- litet forhøjes fra 6 til 10 år.
>
> Nul-tolerance indebærer, at det altid mindst skal udløse bødestraf,
> når personer gribes med ulovlige euforiserende stoffer.
>
> <span id="_TOC_250021" class="anchor"></span>**Ny og bedre
> integration**
>
> Regeringen har strammet udlændingeloven og mere end halveret
> tilstrømningen af asylansøgere og familiesammen- førte. Der er nu tid
> og ressourcer til at forbedre indsatsen for de udlændinge, der bor i
> Danmark.
>
> Det danske samfund har brug for de økonomiske og men- neskelige
> ressourcer, indvandrere og flygtninge bringer med sig.
> Velfærdssamfundets udvikling forudsætter stigende arbejdsstyrke og
> beskæftigelse. Derfor er det vigtigt, at ind- vandreres og flygtninges
> kompetencer udnyttes på arbejds- markedet – til gavn for den enkelte
> og for samfundet. Der er mange, der gør en stor indsats for at skabe
> sit eget liv i Danmark – for at forsørge sig selv og bidrage til
> fællesska- bet. Men der er også mange, som fortsat lever i udkanten af
> samfundet. Alt for mange er ikke aktive medborgere.
>
> Regeringen ønsker et samfund, hvor mangfoldighed og per- sonlig frihed
> trives, med et fællesskab om fundamentale værdier. Der skal være plads
> til forskellighed og rum til kul- turel og religiøs udfoldelse. Retten
> til at vælge sit eget liv skal respekteres. Men der skal gøres op med
> de normer, der hæmmer integrationen. Brud på samfundets grundvær- dier
> skal mødes med konsekvens.
>
> Der skal gøres op med passivitet og ansvarsforflygtigelse. Ansvaret
> for integrationen ligger først og fremmest hos den enkelte flygtning
> og indvandrer selv.
>
> Regeringen vil sætte en ny kurs for integrationspolitikken. Den bygger
> på fire grundlæggende principper:

-   Vi skal give plads til forskelligheden og lære at drage fordel af
    den.

-   Vi skal gøre op med klientgørelsen og vise respekt ved at stille
    krav.

-   Vi skal gøre op med konsekvensløsheden i alle dens former.

-   Vi må ikke undskylde undertrykkende familiemønstre med "kultur".

> På dette grundlag vil regeringen gennemføre over 100 for- slag og
> initiativer, som er indeholdt i oplægget *"Regering- ens vision og
> strategier for bedre integration"*.
>
> Grunden til god integration af børn og unge lægges her i Danmark.
> Regeringen vil fremlægge forslag, der modvirker, at børn sendes på
> længerevarende genopdragelsesrejser til udlandet.
>
> Regeringen vil fremlægge forslag, som modvirker, at religiø- se
> forkyndere modarbejder integrationen i Danmark. Det skal sikres, at
> offentlige myndigheder ikke støtter enkeltper- soner og foreninger,
> der udspreder antidemokratiske bud- skaber, racisme eller religiøst
> had.
>
> Alle skal have reel adgang til arbejdsmarkedet. Og alle har pligt til
> at bidrage efter evne. Som supplement til regering- ens hidtidige
> initiativer på beskæftigelsesområdet vil rege- ringen fremlægge en
> række initiativer, der yderligere styrker integrationen på
> arbejdsmarkedet.
>
> Uddannelse og gode danskkundskaber er afgørende for en vellykket
> integration. Børnene er nøglen til en bedre inte- gration. De skal
> lære dansk med det samme og må ikke holdes i isolation fra det danske
> samfund. Regeringen ønsker at gøre sprogstimulering af tosprogede
> småbørn obligatorisk og undersøger muligheden herfor.
>
> Ved lovændring i foråret 2002 er tilsynet med de frie grundskoler
> skærpet, herunder ved en styrkelse af det uaf- hængige element i
> tilsynet. I forlængelse heraf iværksætter undervisningsministeren en
> målrettet tilsynsindsats over for friskoler og private grundskoler for
> at kontrollere overhol- delsen af den nye regel om, at skolerne skal
> forberede ele- verne til at leve i et samfund med frihed og
> folkestyre, og om at undervisningssproget er dansk. Endvidere
> beskikkes censorer til prøver på frie grundskoler med hovedsagligt
> tosprogede elever, hvor de opnåede eksamensresultater giver anledning
> til opmærksomhed. Med henblik på at vur- dere behovet for yderligere
> tiltag udarbejdes i efteråret
>
> 2004 en redegørelse for, om ændringerne har ført til de ønskede
> resultater.
>
> Afviste asylansøgere skal hjemsendes hurtigt og konse- kvent.
> Flygtninge på midlertidigt ophold skal rejse hjem, når forholdene har
> ændret sig, så de ikke længere bliver forfulgt. Regeringen vil derfor
> styrke indsatsen i flygtninges nærområder yderligere bl.a. for at
> lette flygtninges hjemrej- se.
>
> Regeringen vil skærpe reglerne om familiesammenføring, således at den
> herboende ikke må have begået vold mod en ægtefælle eller samlever i
> 10 år før tidspunktet for ansøgning om ægtefællesammenføring.
>
> Regeringen lægger afgørende vægt på at sikre et effektivt værn mod
> tvangsægteskaber. Antallet af familiesammen- føringer skal ikke
> eksplodere på ny. Samtidig er regeringen meget opmærksom på
> utilsigtede virkninger for nogle dan- ske statsborgere, der bor i
> udlandet. Der er ikke tale om mange tilfælde, men de er der, og de er
> alvorlige nok.
>
> Regeringen vil derfor lempe tilknytningskravet for personer, der
> opfylder visse klare kriterier, der godtgør en stærk og varig
> tilknytning til Danmark.
>
> <span id="_TOC_250020" class="anchor"></span>**Bedre uddannelser**
>
> Viden er grundlaget for øget vækst, øget beskæftigelse og større
> velfærd for den enkelte og for samfundet. Vores uddannelser skal leve
> op til højeste krav om faglighed og kvalitet målt med internationale
> standarder.
>
> Den enkelte skal have mulighed for at udfolde sine evner fuldt ud.
> Uddannelserne skal udfordre det enkelte individ og sikre, at alle
> anspores til at præstere det ypperste. Klare spilleregler og synlige
> mål er afgørende for, at alle kan finde vej i uddannelsessystemet,
> også elever fra uddannel- sesfremmede miljøer.
>
> Valgfriheden skal styrkes. Lov om åbenhed og gennemsig- tighed sætter
> rammerne for, at borgernes frie valg kan ske på et kvalificeret
> grundlag. Regeringen vil sikre, at der for de enkelte
> uddannelsesinstitutioner offentliggøres oplys- ninger om
> institutionernes mål for uddannelserne og om deres resultater, bl.a.
> karakterer, hvor mange der fuldfører
>
> uddannelsen, og hvor mange der finder beskæftigelse efter endt
> uddannelse.
>
> Regeringen ønsker at gøre op med berøringsangsten for løbende
> evaluering af eleverne. De fastsatte mål om større faglighed skal
> følges op af løbende vurderinger, så elever og - især for
> folkeskolen - forældre kan følge med i, om der læres det, der er
> hensigten. Evalueringerne skal sikre, at alle er med, og at
> undervisningen har samme høje kvalitet over alt i landet.
>
> Regeringen vil sikre, at der foretages løbende evalueringer, og
> arbejde for, at de eksisterende prøveformer suppleres med nye, som
> bedre kan dokumentere de forskellige kom- petencer, der indgår i
> uddannelserne.
>
> Inden udgangen af 2003 vil regeringen fremlægge et sam- let oplæg til
> modernisering af prøver, eksaminer og karak-
>
> terer i det danske uddannelsessystem. Sigtet er, at der bli- ver
> mulighed for regelmæssigt at vurdere den enkelte elevs eller
> studerendes fremskridt i forhold til de opstillede fagli- ge mål.
> Denne regelmæssige evaluering skal starte allerede i folkeskolens
> yngste årgange.
>
> Regeringen ønsker stærkere fokus på de centrale faglige krav i
> folkeskolen og ungdomsuddannelserne. Regeringen vil sikre, at de nye
> mål for undervisningen i folkeskolen bli- ver en integreret del af
> folkeskolens dagligdag. Regeringen vil gennemføre en række
> midtvejsevalueringer i 2004-05.
>
> I forbindelse med gymnasiereformen udarbejdes nye beskrivelser af
> indholdet for alle fag (læreplaner). I faget dansk vil regeringen
> bl.a. lægge vægt på at styrke elever- nes kendskab til de centrale
> danske litterære værker gen- nem tiderne i samspil med internationale
> strømninger. I faget historie vil regeringen bl.a. styrke kendskabet
> til ud- viklingslinierne, epokerne og de afgørende begivenheder i
> Danmarks historie i deres samspil med den internationale udvikling.
>
> Flere elever i folkeskolen skal have adgang til computere. Særligt fra
> 3. klassetrin vurderes der at være et stort poten- tiale i at
> integrere IT i undervisningen med henblik på, at eleverne hurtigere
> kan opnå gode færdigheder. Regeringen vil fremlægge en samlet strategi
> for integration af IT i folke- skolen med fokus på øget faglig brug af
> IT på alle klasse- trin, efteruddannelse af lærerne og indkøb af
> computere til
>
> 3\. klassetrin.
>
> Regeringen vil fremsætte forslag om, at 10. klasse i højere grad
> målrettes de unge, som har størst behov for tilbuddet.
>
> 10\. klasse er især et tilbud til unge, som fagligt og person- ligt ikke
> er klar til valg af ungdomsuddannelse efter 9. klasse. Et godt 10.
> klassetilbud skal bidrage til at reducere den andel af unge, som ikke
> får en ungdomsuddannelse, og som dermed får en dårlig start i forhold
> til arbejdsmar- kedet.
>
> Danske unge bliver senere færdig med deres uddannelse end unge i andre
> lande. Det skyldes blandt andet, at de
>
> unge er længere tid i uddannelsessystemet. Denne tid vil kunne
> nedbringes uden at forringe de unges uddannelse.
>
> Regeringen vil komme med forslag, som ansporer og hjæl- per de unge
> til hurtigere at gennemføre studierne, f.eks. smidiggørelse af
> overgange mellem uddannelsesniveauer, fleksible rammer og
> uddannelsestilbud, samt bachelor- bonus til universiteter.
>
> Regeringen vil foreslå, at de gymnasieelever, som gør en særlig
> indsats ved at tage ekstra fag på et højere niveau, belønnes ved, at
> karaktererne i ekstra fag forhøjes, når de skal indgå i beregningen af
> karaktergennemsnittet til brug for optagelse på en videregående
> uddannelse.
>
> Det vil forbedre de unges kvalifikationer, hvis de tager en del af
> deres uddannelse ved uddannelsesinstitutioner i udlandet. Regeringen
> vil fremlægge en handlingsplan, som skal styrke internationalisering
> af uddannelserne.
>
> Det skal være lettere for især kortuddannede og virksom- heder at
> finde rundt i tilbuddene om efteruddannelse.
>
> Regeringen vil udnytte samlingen af AMU-centrene og erhvervsskolerne i
> Undervisningsministeriet til at målrette og forenkle vejledningen.
> Regeringen vil fremlægge forslag, der skal skabe bedre sammenhæng og
> relevans i vejled- ningen om voksen- og efteruddannelse.
>
> Regeringen ønsker at lette adgangen til de erhvervsfaglige uddannelser
> og til social- og sundhedsuddannelserne for de mere praktisk
> orienterede unge ved at gøre uddan- nelserne mere fleksible og ved at
> lempe en række af de teoretiske og boglige krav.
>
> Målet er at fremskaffe flere ægte praktikpladser ude på
> arbejdspladserne og mindske omfanget af skolepraktik. Regeringen vil
> fremsætte forslag herom efter forhandling med forligspartierne bag
> flerårsaftalen for erhvervsskoler. Initiativerne skal have virkning
> fra 2004.
>
> <span id="_TOC_250019" class="anchor"></span>**Fælles ansvar for de
> svageste**
>
> Regeringen vil fortsat styrke det fælles ansvar for de sva- geste i
> vort samfund. Regeringen fremlagde i marts 2002 en handlingsplan *"Det
> fælles ansvar"*, som angiver retning- en for en styrket indsats for de
> svageste grupper.
>
> I årene 2002-2006 er der afsat 2,5 mia. kr. til særligt udsatte
> grupper, bl.a. til plejehjem for ældre stof- og alko- holmisbrugere,
> væresteder og varmestuer, behandlings-
>
> garanti for narkomaner, handlingsplan til bekæmpelse af vold mod
> kvinder, flere enestuer til psykiatriske patienter og nedbringelse af
> ventetiden for psykisk syge børn og unge.
>
> Regeringen vil også i de kommende år give særlig høj prio- ritet til
> en indsats for de svageste grupper i det danske samfund. Indsatsen vil
> bl.a. blive prioriteret på grundlag af den årlige rapport fra "Rådet
> for socialt udsatte".
>
> <span id="_TOC_250018" class="anchor"></span>**En god start til alle
> børn**
>
> Regeringen ønsker at bekæmpe den negative sociale arv. Der er i dag
> for mange børn, som ikke får en fair chance for et godt liv. Og der er
> børn og unge, hvis talenter går til spilde. Børn fra socialt belastede
> miljøer skal have bedre chancer i tilværelsen.
>
> Trods mange års bestræbelser på at bryde den negative sociale arv er
> det ikke lykkedes. Den hidtidige indsats er slået fejl. Regeringen har
> derfor fremlagt en ny strategi for en langsigtet indsats.
>
> Første skridt er taget med de klare faglige mål, som nu er fastsat for
> folkeskolens undervisning. Denne styrkelse af det faglige niveau vil
> især komme de svageste elever til gode.
>
> Regeringen vil følge en ny strategi i kampen mod den negative sociale
> arv. Forslagene vil følge regeringens oplæg *"En god start til alle
> børn”*.
>
> Fokus skal rettes på en tidlig indsats over for de svagt stil- lede
> børn. Regeringen vil foreslå obligatoriske læreplaner i
> daginstitutionerne, som detaljeret beskriver, hvad børnene skal lære.
> Også svagt stillede børn skal have den nødven- dige ballast til at
> starte i skolen, når de kommer i skole- alderen. Derfor skal der på
> det enkelte pasningstilbud udarbejdes læreplaner, som fastlægger mål
> og aktivitetsfor- løb, så alle børn lærer grundlæggende færdigheder,
> såsom evnen til at udtrykke sig og sociale færdigheder. Uden disse
> færdigheder er der stor sandsynlighed for, at børnene oplever et chok
> ved mødet med skolen, og allerede i de
>
> første skoleår går skævt af hele uddannelsessystemet. Der skal gøres
> op med den hidtidige pædagogik- og lærings- filosofi. En god børnehave
> er også en børnehave, som giver fundamentet for en god skolegang. Børn
> skal udfordres og stimuleres. Leg og læring er ikke modsætninger, men
> tvært- imod hinandens forudsætninger.
>
> Regeringen vil i forlængelse heraf foreslå en reform af pædagog- og
> læreruddannelserne, som styrker det faglige og pædagogiske indhold, og
> som fremmer kontinuitet og samspil mellem indsatsen i dagtilbud og
> skole.
>
> Der er behov for en reform af politikken med anbringelse af børn uden
> for hjemmet. Regeringen vil fremsætte forslag til en samlet reform,
> som skal styrke og målrette indsatsen.
>
> Større fokus må rettes på foranstaltninger, som skal hjælpe børn og
> unge i socialt belastede familier, før situationen er blevet så
> alvorlig, at en anbringelse uden for hjemmet er nødvendigt – f.eks.
> deltagelse i lektiehjælp og organiserede fritidsaktiviteter. Der skal
> ske en øget anvendelse af an- bringelse inden for familien eller hos
> venner af familien.
>
> Erfaringer fra andre lande viser, at det giver børnene bedre kontakt
> til deres biologiske familie, og de udsættes i min- dre grad for
> opbrud og skift i anbringelsesforløbet. An- bragte børn bør også så
> vidt muligt gå i den lokale folke- skole med mulighed for at opbygge
> netværk mv. Samtidig skal der rettes op på den kommunale
> sagsbehandling og opfølgning, som i dag er mangelfuld mange steder.
> Til at forberede reformen vil regeringen nedsætte et udvalg, som skal
> afgive betænkning senest den 1. juni 2004.
>
> Indsatsen for at bryde den negative sociale arv tager udgangspunkt i
> familien. Regeringen ønsker en debat om familiens ansvar. Omsorg og
> opdragelse er først og frem- mest en opgave for hjemmet. Den kan og
> skal ikke gives videre til daginstitution og skole. Familien skal
> kunne stille
>
> krav til, hvad det offentlige leverer i form af f.eks. dag-
> institution og skolegang, men der skal omvendt også stilles krav om,
> at forældre påtager sig hovedansvaret for deres børns opvækst.
>
> <span id="_TOC_250017" class="anchor"></span>**Bedre muligheder for
> handicappede**
>
> Regeringen ønsker et samfund, hvor handicappede – lige- som alle andre
> – har mulighed for en god tilværelse, få en uddannelse og deltage i
> arbejdslivet. Den forstærkede ind- sats for handicappede vil følge de
> 25 initiativer, som er indeholdt i regeringens "*Handlingsplan for
> handicapområ- det"*.
>
> Regeringen vil foreslå, at der kommer flere boliger, som er egnede til
> handicappede.
>
> Handicappede bør ikke vurderes anderledes end andre, når de søger
> optagelse som studerende på et studium.
>
> Regeringen vil derfor foreslå en ændring af de nuværende regler, som
> kræver, at handicappedes fremtidige beskæf- tigelsesmuligheder
> vurderes ved optagelse på et studium.
>
> Regeringen vil fremsætte forslag om bedre tilgængelighed for
> handicappede i bygninger samt forbedre handicappedes adgang til
> togstationer i form af f.eks. flere elevatorer.
>
> <span id="_TOC_250016" class="anchor"></span>**Et bedre miljø**
>
> Der skal herske respekt for naturen og miljøet – her i Danmark og
> globalt. Regeringen vil føre en aktiv og ambi- tiøs miljøpolitik, så
> vore børn og børnebørn kan få mindst samme livsgrundlag og
> naturoplevelser, som vi har i dag. Det danske samfund skal udvikles på
> en miljømæssig bæredygtig måde.
>
> Vi skal have mest mulig miljø for pengene. Vi skal på mil- jøområdet,
> som på andre områder, sætte ind dér, hvor det er mest effektivt – det
> vil sige miljø- og omkostningsmæs- sigt. Og vi skal vælge de midler,
> der giver størst effekt, og som ikke pålægger familier og virksomheder
> en unødven- dig belastning.
>
> For at sikre renere luft i byerne skal forureningen med
> sundhedsskadelige partikler fra lastbiler og busser reduce- res
> markant. Regeringen vil imødekomme kommuner, som ønsker at oprette
> miljøzoner i byerne, hvor kun tunge køre- tøjer med partikelfiltre har
> adgang. For at understøtte denne indsats etableres en støtteordning
> til montering af partikelfiltre. Regeringen vil ved udgangen af 2005
> evalue-
>
> re effekten med henblik på at vurdere behovet for yderlige- re
> initiativer.
>
> Vort vandmiljø skal sikres. Regeringen vil fremlægge forslag til en ny
> Vandmiljøplan III, som skal begrænse landbrugets udledning af
> næringsstoffer til et niveau, som sikrer vand- miljøet. Regeringen vil
> fremlægge en ny pesticidhandlings- plan, som skal reducere anvendelsen
> af pesticider yderlige- re.
>
> På naturområdet vil regeringen give mere plads til naturen og den
> biologiske mangfoldighed i skove og i det åbne landskab. Der skal være
> bedre adgang til naturen og til at bruge den til rekreative formål.
> Der skal etableres nye skov- og naturområder til befolkningens
> friluftsoplevelser ikke mindst i bynære områder. Regeringen vil
> foreslå en ændring af skovloven og naturbeskyttelsesloven og frem-
> lægge et forslag til handlingsplan for biologisk mangfoldig- hed.
>
> Regeringen har med sin klimastrategi sat ambitiøse mål for vores
> klimapolitik, som lever fuldt op til Danmarks interna- tionale
> forpligtelser. Næste skridt bliver at føre klimastrate- gien ud i
> livet. Det skal ske ved en hensigtsmæssig priori- tering mellem de
> forskellige virkemidler. Regeringen vil fremsætte en række konkrete
> forslag til udmøntningen af klimastrategien.
>
> Vores farvande og kystnære områder skal beskyttes bedst muligt.
> Regeringen vil øge anvendelsen af lodser og styrke sejladssikkerheden
> ved gennemsejling af danske farvande. Til at forberede et konkret
> forslag vil regeringen nedsætte en arbejdsgruppe, der inden for
> rammerne af internationale konventioner skal vurdere mulighederne for
> at øge anven- delsen af lodser ved gennemsejling af danske farvande,
> samt at styrke overvågning af sejladssikkerheden. Udvalget skal
> afslutte sit arbejde senest i marts 2004.
>
> <span id="_TOC_250015" class="anchor"></span>**Bedre sundhed**
>
> Den positive udvikling i sundhedsvæsenet skal fortsætte. Visionen er,
> at det danske sundhedsvæsen skal være blandt de bedste i verden. Det
> bør være et ufravigeligt prin- cip, at alle har fri og lige adgang til
> sygdomsbehandling, og at det offentlige sygehusvæsen forbliver kernen
> i behand- lingen af patienterne. Det udelukker ikke andre tilbud, der
> kan gavne patienten. Der er således gode erfaringer med patienters ret
> til at vælge behandling på et privat eller udenlandsk sygehus, hvis
> ventetiden overstiger to måne- der.
>
> Siden regeringsskiftet er antallet af behandlinger på vores sygehuse
> øget betragteligt, og der er sket en markant reduktion af
> ventetiderne. Den udvikling skal fortsætte. Patienterne skal hele
> tiden tilbydes den bedste kvalitet og service.
>
> Et afgørende middel til et bedre sundhedsvæsen er at knyt- te en
> tættere sammenhæng mellem de bevillinger, som gives til det enkelte
> sygehus, og den aktivitet, som syge- huset præsterer. Regeringen
> ønsker, at anvendelsen af akti- vitetsafhængige bevillinger gradvist
> forøges de kommende år. Det vil sammen med retten til at vælge
> behandling på et privat eller udenlandsk sygehus, hvis ventetiden
> oversti- ger 2 måneder, sikre en fortsat høj aktivitet og hurtig
> behandling af patienterne.
>
> Regeringen vil fremlægge en samlet strategi for det behandlende
> sundhedsvæsen, hvor service og kvalitet kommer i fokus. Grundlaget for
> det frie valg skal styrkes. Patienterne skal have klar besked om tid
> og sted for behandlingen, og sygehusene skal have pligt til at oplyse
> konkret om, hvilke andre offentlige sygehuse der kan tilby- de en
> hurtigere behandling. Der skal samtidig udvikles
>
> servicedeklarationer på sygehusafdelingerne, og kvalitet og service
> skal gøres op og offentliggøres, så patienten kan sammenligne og
> træffe sit valg.
>
> Udgifterne til medicintilskud er steget markant i de senere år og
> beslaglægger en stor del af råderummet til servicefor- bedringer.
> Alene i 2002 steg udgifterne med 700 mio. kr. Regeringen vil derfor
> begrænse væksten i udgifterne til medicintilskud uden at svække
> hensynet til patienternes behov. Det kan blandt andet ske ved at
> skærpe konkurren- cen og ved at sikre en mere målrettet ordination af
> meget dyre lægemidler. Regeringen vil fremlægge konkrete forslag i
> foråret 2004 på baggrund af et udvalgsarbejde herom.
>
> Regeringen vil sikre det nødvendige udbud af læger, syge- plejersker
> og andet sundhedspersonale, bl.a. ved fortsat at øge optaget af
> medicinstuderende og ved at gøre godken- delsen af udenlandske lægers
> uddannelse og kvalifikatio- ner hurtigere og mere fleksibel.
>
> Regeringen vil fremlægge et samlet udspil, der fokuserer på vore børns
> og unges sundhed. Med udviklingsprogrammet *"En skole i bevægelse"*
> sættes bl.a. fokus på at indtænke fysisk aktivitet i hele skolens
> virksomhed. Regeringen vil udarbejde en vejledning til
> skolebestyrelserne om at fast- lægge principper for, hvordan børnene
> får mulighed for at spise sundt i skolen, samt hvordan den enkelte
> skole sik- rer, at børnene hver dag kommer udenfor og får mulighed for
> fysisk aktivitet. Der skal sættes fokus på sunde dag- institutioner,
> så børnene bliver mindre syge. Der skal end- videre gøres op med de
> helt unges forbrug af rusmidler.
>
> Børn i Danmark begynder at drikke tidligere end børn i andre lande, og
> børn i Danmark drikker mere. Regeringen vil blandt andet fremsætte
> forslag om indførelse af en
>
> aldersgrænse for salg af tobak til børn og unge på 16 år samt forslag
> om forhøjelse af aldersgrænsen for salg af øl, vin og spiritus til
> børn og unge.
>
> Regeringen ønsker et sundt og sikkert arbejdsmiljø for alle, uden at
> vikle virksomhederne ind i unødigt bøvl og bureau- krati. Der skal
> opstilles konkrete mål for, hvad der skal opnås med
> arbejdsmiljøindsatsen, og der skal være viden om, hvad det koster at
> få et godt arbejdsmiljø. Virksom- hedernes egen indsats skal have en
> central placering i fremtidens arbejdsmiljøindsats.
>
> Regeringen foreslår en reform af arbejdsmiljøområdet, som omlægger
> tilsynet. Virksomheder og medarbejdere skal i højere grad kunne se en
> fordel i at forbedre arbejdsmiljøet. Kræfterne skal bruges på
> virksomheder, der har problemer med arbejdsmiljøet. Ikke på
> virksomheder med orden i arbejdsmiljøet.
>
> Fødevaresikkerheden skal være i top. En dynamisk strategi for
> fødevarekontrollen skal i højere grad ansvarliggøre virk- somhederne
> og løbende målrette kontrollen mod problem- områder. Regeringen vil i
> folketingsåret 2003-2004 foreslå en styrket og mere målrettet kontrol
> hos landbrugets hus- dyrproducenter, som har et særligt ansvar i
> forhold til dyre- velfærd, hygiejne og medicinanvendelse.
>
> Regeringen vil fremlægge lovforslag om, at indehavere af virksomheder,
> som beskæftiger sig med fødevarer, skal have et udvidet næringsbrev.
> Ordningen skal udformes så ubureaukratisk som muligt og ikke hæmme
> konkurrencen i sektoren. Hensigten er, at det skal være en betingelse
> for at kunne etablere en fødevarevirksomhed, f.eks. en restau- rant,
> et pizzeria eller en kiosk, at ejeren/den driftsansvar- lige har
> dokumenteret kendskab til lovgivningen på områ- det, bl.a. vedrørende
> fødevaresikkerhed og hygiejne. Hvis virksomhederne ikke overholder
> lovgivningens regler, skal det have konsekvenser - i yderste fald i
> form af fratagelse af næringsbrevet.
>
> <span id="_TOC_250014" class="anchor"></span>**Øget trafiksikkerhed**
>
> Regeringen ønsker at styrke sikkerheden på vores veje. Det høje antal
> trafikdræbte kan kun nedbringes, hvis den enkelte borger kører med
> større omtanke og udviser større ansvarlighed.
>
> Hensynsløs kørsel er til fare for andre menneskers liv og førlig- hed.
> Regeringen finder, at bøder og andre straffe i højere grad end i dag
> bør afspejle dette.
>
> Regeringen vil fremlægge en samlet trafiksikkerhedspakke med forslag,
> som skal øge trafiksikkerheden. Færdselssikkerheds- kommissionen
> opstillede i 1990 et mål om en reduktion af antallet af dræbte og
> tilskadekomne i trafikken med 40 pct. i perioden 1988-2012. Et sådant
> mål kan kun nås ved brug af en række forskellige instrumenter og ved
> en mere hensynsfuld adfærd i trafikken.
>
> Regeringen vil foreslå et klippekort for grove færdselsforseelser, så
> bilister og motorcyklister efter 3 grove forseelser inden for en
> periode på f.eks. 2-3 år får en betinget frakendelse af kørekortet og
> skal op til en kontrollerende køreprøve. Hermed bliver der sat hårdt
> ind over for de personer, som gentagne gange begår grove forseelser,
> mens enkeltstående færdselsforseelser rammes min- dre hårdt. Forslaget
> skal suppleres med øget politikontrol.
>
> Større overskridelser af hastighedsgrænserne i byer og på lande- veje
> skal straffes hårdere. Regeringen vil foreslå, at bøderne ved
> overtrædelse af hastighedsgrænsen i vores byer og på vores lan- deveje
> sættes op, og at grænsen for betinget frakendelse af fører- retten i
> byer og på landeveje nedsættes fra 70 til 60 pct., dvs. til
> henholdsvis 80 og 128 km/t. på strækninger, hvor den maksi- male
> hastighed er hhv. 50 og 80 km/t.
>
> Samtidigt vil regeringen opfordre politi og vejmyndigheder til lokalt
> at undersøge, om trafiksikkerheden kan øges ved mere dif- ferentierede
> hastighedsgrænser.
>
> Forhøjelsen i april 2004 af hastighedsgrænsen på de mest trafik- sikre
> motorvejsstrækninger vil ske på en trafiksikkerhedsmæssig forsvarlig
> måde. En række vejtekniske forbedringer gennemføres som f.eks.
> etablering af autoværn i midterrabatter og ændring af nødrabatkanter.
> Bøderne for overtrædelse af hastighedsgrænsen forhøjes. Og grænsen for
> betinget frakendelse af kørekortet sæn- kes fra 187 til 160 km/t.
> Samtidigt forstærkes politiets kontrol
>
> på motorvejene. Ændringerne vil således forhøje hastigheds- grænsen
> til den fart, som det er forsvarligt at køre på store dele af vores
> motorveje. Til gengæld skærpes sanktionerne for at understrege, at de
> nye hastighedsgrænser skal overholdes.
>
> <span id="_TOC_250013" class="anchor"></span>**Mere frit valg**
>
> Regeringen ønsker at udvide det enkelte menneskes frihed og
> valgmuligheder. Reformprogrammet *"Velfærd og valgfri- hed"* vil blive
> fortsat og udbygget med nye områder, hvor borgerne får frihed til at
> vælge mellem forskellige offentlige og private løsninger.
>
> Regeringen vil med frit valg forny den offentlige sektor med
> udgangspunkt i den enkelte borger. Frit valg giver dem, der modtager
> servicen, mulighed for at gå dér hen, hvor de får den service, som
> bedst passer til deres behov. Og det giver dem, der leverer servicen,
> en kontant interesse i at levere en god service med en kvalitet, der
> passer borgerne.
>
> Regeringen vil fremlægge forslag om udbygning og styr- kelse af frit
> valg på følgende områder:

-   Frit valg mellem offentlige og private daginstitutioner, som der i
    dag er det mellem folkeskoler og private skoler.

-   Mere frit skolevalg inden for og over kommunegrænsen.

-   Frie grundskoler skal have mulighed for at oprette bør-

> nehaver i tilknytning til skolen.

-   Bedre grundlag for frit valg til sygehusene. Borgerne skal have
    bedre information om ventetider, behand-

> lingstilbud og behandlingsresultater.

-   Mulighed for opsat pension, således at den enkelte kan vælge at
    udskyde udbetalingen af folkepension til en

> højere alder end 65 år for derefter at få højere folke- pension.

-   Mere frit valg for pensionsopsparing. Det skal være

> nemmere og billigere at flytte mellem pensionsordning-
>
> er. Lønmodtagere med indestående i Lønmodtagernes Dyrtidsfond skal
> have frihed til at flytte pengene til en alternativ pensionsopsparing.
> Regeringen ønsker også udvidet valgfrihed i forhold til
> arbejdsmarkedspensio- nerne og ATP. Før der fremsættes forslag, vil
> regeringen drøfte indholdet med bl.a. pensionsselskaberne og
> arbejdsmarkedets parter.

-   Liberalisering af ferieloven. Det skal være nemmere at få udbetalt
    uhævede feriepenge. Regeringen vil frem-

> sætte lovforslag, der bl.a. indebærer, at

-   uhævede feriepenge for optjent ferie ud over 4 uger eller
    feriepenge, der stammer fra ophørte ansættel- sesforhold, kan
    udbetales til lønmodtageren ved ferieårets afslutning,

-   uhævede feriepenge op til en grænse kan udbetales ved ferieårets
    afslutning, hvis ferien har været afholdt,

-   feriepengebeløb under en bagatelgrænse udbetales automatisk og uden
    kontrol ved ferieårets afslut- ning.

<!-- -->

-   Regeringen ønsker fleksibilitet og bevægelighed på

> arbejdsmarkedet. I 2002 blev der skabt mulighed for at
>
> oprette tværfaglige a-kasser og mulighed for, at løn- modtagere og
> selvstændige kan optages i samme a- kasse. Regeringen vil i 2004
> evaluere erfaringerne med tværfaglige a-kasser. Såfremt den ønskede
> fleksibilitet ikke er opnået, vil regeringen fremsætte forslag om
> etablering af en statslig, tværfaglig a-kasse.

-   Som opfølgning på rapporten *"Ejer, andelshaver eller*

> *lejer?"* vil regeringen fremsætte forslag om, at beboere i
>
> almene boliger skal have adgang til at købe deres bolig. Sigtet med
> forslaget er dels at give flere mennesker mulighed for at blive ejere
> af deres bolig, dels at frem- skaffe penge til byggeri af flere nye
> boliger.
>
> Regeringen ønsker, at den enkelte borger i højere grad selv har
> indflydelse på den service, der tilbydes af det offentli- ge. På nogle
> områder kan det f.eks. ske ved, at borgerne får penge til betaling af
> ydelsen og frit kan vælge, hvem der skal løse opgaven. Regeringen vil
> i efteråret 2003 i samarbejde med en række kommuner iværksætte forsøg
> hermed på hjemmehjælpsområdet.
>
> <span id="_TOC_250012" class="anchor"></span>**En moderne, levende og
> brugervenlig offentlig sektor**
>
> Regeringen vil forstærke indsatsen for at gøre den offentlige sektor
> så brugervenlig som mulig. Der vil blive taget en række initiativer,
> som er samlet i oplægget *"En mere borgernær offentlig sektor"*. Det
> offentliges adfærd over for borgerne skal bygge på en tillid til, at
> det enkelte menneske har styrke og evne til at indrette sit eget liv.
> Derfor skal den enkelte sikres øgede valgmuligheder, og det frie valg
> skal være reelt.
>
> Regeringen ønsker en gennemsigtig offentlig sektor. Infor- mationer om
> pris, kvalitet og sagsbehandlingstid skal ud i offentligheden, og det
> skal være gennemskueligt for den enkelte, hvad der sker, når det
> offentlige behandler ens sager.
>
> Regeringen ønsker mest mulig åbenhed i den offentlige for- valtning og
> omkring offentlige institutioners servicemål og resultater. Offentlige
> institutioner og forvaltninger skal opstille klare mål for deres
> service og betjening af borgerne samt offentliggøre de faktisk opnåede
> resultater. Regeringens initia- tiver vil blive samlet og præsenteret
> i handlingsplanen *"Klare mål og mere åbenhed".*
>
> Regeringen ønsker en offentlig sektor, som imødekommer bor- gernes
> ønsker og forventninger om løsninger, der tilgodeser den enkeltes
> behov. Tiden er løbet fra den gamle opfattelse af, at staten bedst
> ved, hvad borgerne har brug for, og at alle skal tilbydes det samme.
> Det frie valg sikrer, at vi som borgere får den service, vi har brug
> for og efterspørger. Det frie valg er derfor ikke kun et spørgsmål om,
> at den offentlige sektor skal være mere effektiv. For regeringen er
> det frie valg redskabet til at fastholde og øge den enkeltes
> engagement i mødet med det offentlige. Når vi alle stiller krav om høj
> kvalitet, og når vi selv engagerer os i løsningerne, vil vi opleve den
> forbedring af den offentlige service, som vi alle ønsker.
>
> Regeringen vil fremsætte forslag til en fritvalgslov, som inde- holder
> en samlet politisk ramme for det frie valg til offentlige
> serviceydelser. Lovforslaget skal fastlægge fælles, overordnede
> principper for borgernes ret til frit valg. Lovforslaget forberedes af
> et udvalg, som skal afslutte sit arbejde senest 1. marts 2004.
>
> Borgernes stilling over for de offentlige systemer skal styrkes.
> Digitaliseringen giver nye muligheder. Regeringen vil give bor- gerne
> bedre adgang til at følge egne sager og data.
>
> Der vil blive fremsat forslag om revision af offentlighedsloven, når
> Offentlighedskommissionen har afsluttet sit arbejde.
>
> Regeringen vil sikre størst mulig åbenhed og demokratisk kon- trol med
> den offentlige forvaltning. Borgerne og medierne skal i videst muligt
> omfang have indsigt i forvaltningens arbejde. Og offentlighedsloven
> skal bringes i tråd med den store udvik- ling i digital kommunikation,
> der er sket i lovens mere end 15 årige levetid.
>
> Borgerne skal let kunne komme i kontakt med det offentlige, og der
> skal være nem adgang til information om den offent- lige service.
> Regeringen vil fremlægge forslag til, hvordan de elektroniske
> muligheder udnyttes, så det bliver nemt for bor- gerne at kommunikere
> med det offentlige. Borgere og virk- somheder skal have ret til at
> henvende sig til og modtage post fra offentlige myndigheder med brug
> af digital signatur.
>
> Regeringen vil styrke kommunernes rolle som borgernes nære og kendte
> indgang til den offentlige sektor, bl.a. ved i højere grad at samle
> borgerrettede ekspeditionsopgaver i kommunerne.
>
> Regeringen vil foreslå en generel dispensationsbestemmelse for
> kommunerne, som muliggør etablering af forsøgsordninger på områder,
> hvor der er behov for en løbende udvikling af nye veje i løsning af
> opgaverne, f.eks. øget brug af offentligt/privat samarbejde og
> partnerskaber.
>
> Regeringen ønsker en overgang til "papirløs" tinglysning af ret-
> tigheder i fast ejendom. Der er nedsat et udvalg til at forbere- de
> overgangen, som også skal vurdere, om tinglysningen vedr. fast ejendom
> skal samles i en retskreds, som det i dag er tilfældet for f.eks.
> rettigheder i biler, eller om tinglysningen med fordel kan
> privatiseres efter en model svarende til Værdipapircentralen.
>
> Regeringen vil foreslå en praktisk omlægning af registrering af biler
> og andre motorkøretøjer, der løser de problemer mange borgere i dag
> oplever med at skulle henvende sig forskellige steder – hos
> biltilsynet for at få synet bilen og hos motorkon- toret for at få
> udleveret nummerplader. Samtidig vil regeringen foreslå en hel eller
> delvis privatisering af biltilsynet, så staten ikke længere har
> monopol på opgaven. Private værksteder bør have mulighed for at blive
> autoriseret til at foretage omsyn, så
>
> borgere ikke skal tilbage til biltilsynet til kontrol, efter at den
> påbudte reparation eller lignende er udført.
>
> De offentlige institutioner, der leverer gode resultater, skal
> belønnes herfor. Regeringen vil foreslå, at de statslige bevil- lings-
> og lønsystemer i højere grad belønner de institutioner og ansatte, der
> gør det godt. Bevillinger skal i højere grad knyttes op på de
> aktiviteter, som de offentlige institutioner yder til borgerne.
>
> Der skal være respekt for andres tid og ressourcer. Borgere, der
> udebliver fra aftaler med det offentlige spilder personalets
>
> tid og belaster unødigt de offentlige ressourcer. Det er der eksempler
> på inden for f.eks. sundhedssektoren og retsvæse- net. Regeringen vil
> fremlægge forslag om indførelse af beta- ling for borgere, der
> udebliver fra en aftale, på de områder, hvor det er rimeligt og
> praktisk gennemførligt.
>
> Regeringen har nedsat et navnelovsudvalg, som skal komme med forslag
> til modernisering og liberalisering af navneloven. Regeringen vil på
> baggrund af udvalgets arbejde fremsætte forslag i folketingssamlingen
> 2004/05, som skal gøre det nemmere at vælge sit eget fornavn,
> mellemnavn og efternavn.
>
> <span id="_TOC_250011" class="anchor"></span>**Flere i arbejde**
>
> Flere i arbejde er en afgørende forudsætning for, at der er råd til en
> ordentlig service til det stigende antal ældre i fremtiden.
> Alternativerne er uacceptable: En markant for- højelse af
> skattetrykket eller voldsomme besparelser i servi- cen for andre
> grupper i samfundet.
>
> Det skal derfor sikres, at arbejdsstyrken øges og gøres mere effektiv.
> Der skal sættes ind på mange fronter: Det skal bedre kunne betale sig
> at arbejde, integrationen skal forbedres, de studerende skal hurtigere
> igennem uddannel- sessystemet, sygefraværet skal reduceres,
> arbejdsmarkedet skal gøres mere rummeligt, og barrierer for en senere
> tilbagetrækning skal fjernes.
>
> Det skal kunne betale sig at forsørge sig selv. De, der vil og kan,
> skal have tilbudt et arbejde. De, der vil, men ikke kan, skal hjælpes.
> Og de, der kan, men ikke vil, skal mærke, at det har en konsekvens.
>
> Med reformen *"Flere i arbejde"* tog regeringen de første skridt for
> at sikre, at det kan betale sig at arbejde.
>
> Regeringen vil fremlægge yderligere forslag om sanering i regler, der
> mindsker tilskyndelsen til at arbejde.
>
> Sygefraværet skal bringes ned. Perioder med lang tids sygefravær er et
> stort menneskeligt og socialt problem for den enkelte, og ofte er det
> svært at komme tilbage i arbej-
>
> de. Regeringen vil fremlægge en handlingsplan for forebyg- gelse og
> reduktion af især det langvarige sygefravær.
>
> Indvandrere og udlændinge, som bor her i landet, skal i beskæftigelse.
> Arbejde og selvforsørgelse giver selvværd og vil styrke integrationen
> i det danske samfund. Regeringen vil fortsætte arbejdet og fremlægge
> en række initiativer, der yderligere styrker integrationen på
> arbejdsmarkedet.
>
> Det er afgørende, at der er plads til alle på arbejdsmarke- det. Både
> for den enkelte og for samfundet er det værdi- fuldt, at alle får
> mulighed for at bidrage. Derfor vil regering- en fremlægge forslag,
> som skal gøre arbejdsmarkedet mere rummeligt.
>
> Regeringen ønsker at belønne dem, der ønsker at fortsætte lidt længere
> tid på arbejdsmarkedet. Den enkelte skal frit kunne vælge at fortsætte
> på arbejdsmarkedet, hvis lysten er der og kræfterne slår til. Unødige
> barrierer – både for- melle og uformelle – for at forblive aktiv på
> arbejdsmarke- det skal fjernes.
>
> 1\. maj 2004 udvides EU med 10 nye lande. Regeringen vil fremsætte
> forslag, der sikrer, at der er fri adgang for bor- gerne i de nye lande
> til at søge arbejde i Danmark, men ikke fri adgang til de danske sociale
> ydelser.
>
> <span id="_TOC_250010" class="anchor"></span>**Flere arbejdspladser og
> orden i økonomien**
>
> Regeringens økonomiske politik skal bidrage til at sikre en stabil,
> høj beskæftigelse byggende på:

-   En fortsættelse af den faste kronekurs over for euroen.

-   Fastholdelse af overskud på de offentlige finanser, som

> indebærer en halvering af den offentlige gæld i pct. af
>
> BNP frem mod 2010.

-   Fastholdelse af overskud på betalingsbalancen, som sikrer en
    afvikling af udlandsgælden.

-   Fastholdelse af rente og inflation på et lavt niveau.

-   En målrettet indsats for at få flere i arbejde.

> Dansk økonomi er stabil og robust. Den økonomiske afmatning på vore
> store eksportmarkeder har imidlertid ført til en vis stigning i
> ledigheden. Danmark har dog hidtil kla- ret den økonomiske afmatning
> bedre end mange andre lande. Regeringen følger med tæt opmærksomhed
> udvik- lingen i ledighed og beskæftigelse. Der er truffet beslutning
> om at fremrykke offentlige investeringer fra 2004 til 2003.
>
> Det er regeringens forventning, at stigningen i ledigheden er af
> midlertidig karakter, og at den økonomiske vækst vil tage til i løbet
> af 2004. Det skyldes dels en bedring i de udenlandske konjunkturer,
> dels den rekordlave rente og sænkningen af skatten på arbejdsindkomst
> fra 1. januar 2004.
>
> Regeringen vil sikre en holdbar finanspolitik, som indebæ- rer, at de
> nuværende generationer ikke efterlader en ufi-
>
> nansieret regning til kommende generationer. Derfor holder regeringen
> fast i målene i de løbende opdateringer af 2010-planen, som samlet
> sikrer dette.
>
> Det er i en stadig mere åben økonomi ikke holdbart for Danmark at lade
> skatter og afgifter stige og stige. Derfor indførte regeringen fra
> første dag skattestoppet. Det skal videreføres. Regeringen ønsker
> samtidig at sænke skatten på arbejdsindkomst. Derfor gennemføres fra
> 2004 skatte- pakken med en sænkning af indkomstskatten, der vil være
> fuldt indfaset i 2007.
>
> Regeringen vil fortsat føre en stram udgiftspolitik med begrænsede
> stigninger i det samlede offentlige forbrug. Regeringen vil prioritere
> væksten til de borgernære service- områder. Der er plads til
> målrettede kvalitetsforbedringer af den offentlige service. Derudover
> vil effektiviseringer og omprioriteringer i den offentlige sektor give
> mulighed for kvalitetsforbedringer af servicen. Regeringens forslag
> til nye initiativer vil blive holdt inden for rammerne af finanslovs-
> forslagene for 2004 og 2005.
>
> I årlige økonomiaftaler med de kommunale organisationer vil regeringen
> sikre en afdæmpet vækst i udgifterne, og at skatterne holdes i ro.
> Regeringen vil fortsat overholde det princip, at den kommunale sektor
> bliver kompenseret øko- nomisk, såfremt regeringen eller Folketinget
> påfører amter og kommuner nye udgifter mv.
>
> <span id="_TOC_250009" class="anchor"></span>**Mere vækst i
> erhvervslivet**
>
> Et levedygtigt velfærdssamfund kræver et stærkt erhvervs- liv, der
> skaber vækst i økonomien. Regeringen vil give virk- somhederne de
> bedst mulige vækstvilkår, som det er fast- lagt i regeringens
> vækststrategi *"Vækst med Vilje"*. Det handler om større frihed og
> virkelyst, bedre brug af viden og ressourcer, effektiv konkurrence og
> offensiv udnyttelse af globaliseringen.
>
> Regeringen vil sikre virksomhederne en god konkurrence- evne ved at
> fastholde skattestoppet og den stabile økono- miske politik med et
> lavt renteniveau, som giver virksom- hederne stabile rammer for en
> langsigtet planlægning.
>
> Regeringen vil skabe mere og bedre konkurrence ved inden 2010 at
> halvere antallet af brancher, hvor konkurrencen er
>
> utilfredsstillende, samt øge markedsadgangen på forsy- ningsområderne.
> Det giver mere konkurrencedygtige virk- somheder, og forbrugerne får
> et bredere udbud af gode og billige produkter.
>
> I dag bliver forbrugerne udsat for markedsføring overalt i
> dagligdagen, og på flere og flere områder i den offentlige sektor får
> brugerne frit valg. Det stiller nye krav til lovgiv- ningen. Derfor
> vil regeringen nedsætte et udvalg med hen- blik på at fremsætte
> forslag om en ny markedsføringslov inden udgangen af 2004.
>
> Der skal være et bedre samspil mellem den offentlige sek- tor og de
> private virksomheder. Regeringen ønsker et sam- fund, hvor den
> offentlige sektor opfattes som en medspiller og ikke som en
> modspiller. Regeringen vil tage en række initiativer, som er samlet i
> handlingsplanen *"En mere virk- somhedsnær offentlig sektor"*.
>
> De administrative byrder har stor betydning for virksomhe- dernes
> effektivitet og dermed evne til at skabe vækst. Det er regeringens mål
> inden 2010 at reducere erhvervslivets administrative byrder med op til
> 25 pct. Dette mål skal nås ad flere veje. Flere virksomheder skal
> finde det attraktivt at udnytte digitalisering. Der skal ske en
> regelforenkling af de mest byrdefulde love og regler. Og nye love og
> regler skal være mindre byrdefulde. Spektret er bredt og vil strække
> sig fra f.eks. markedsføringsloven til boliglovgivningen.
>
> Den eksisterende test af love i et virksomhedspanel vil blive udvidet,
> således at også erhvervsrelevante bekendt- gørelser fremover bliver
> testet i virksomhedspanelet.
>
> Desuden vil der blive indført en ordning med tidlig inddra- gelse af
> virksomheder i det lovforberedende arbejde.
>
> De virksomheder, som har orden i sagerne, skal belønnes. Den
> offentlige kontrol med virksomheder skal lettes for de virksomheder,
> som kan dokumentere, at de overholder lov- givningen. Til gengæld skal
> kontrollen målrettes mod de virksomheder, som har problemer hermed.
>
> Regeringen vil foreslå en sådan målretning af den offentlige kontrol
> på en række områder. Virksomheder, som hidtil har opfyldt
> fødevarelovgivningens krav, skal i mindre omfang end andre have besøg
> af fødevarekontrollen. Virksomheder, som har haft orden i
> dokumentationen for anvendelse af tilskudsmidler, skal belønnes ved
> mindre kontrolhyppighed. Kontrollen med efterlevelsen af
> skattereglerne skal være mindre intens for de virksomheder, som loyalt
> efterlever reglerne. De virksomheder, som har styr på miljøforholde-
> ne, skal have mindre kontrollerende tilsyn. Virksomheder,
>
> som har et godt arbejdsmiljø, skal ikke have kontrollerende besøg af
> arbejdstilsynet. I alle disse tilfælde skal ressourcer til kontrol og
> tilsyn i højere grad anvendes over for de virk- somheder, som har
> problemer. Det giver større effekt.
>
> Regeringen vil fremlægge forslag om forenklinger i jord-
> brugslovgivningen. Landbruget skal sikres vilkår for en fort- sat
> strukturudvikling og styrkelse af konkurrenceevnen, bl.a. som følge af
> nye reformer af EU’s støttepolitik, ud- videlsen af EU samt en ny
> international handelsaftale.
>
> Samtidig skal der sikres en flersidig anvendelse af land- brugsjorden
> under hensyn til natur, miljø og landskabelige værdier samt fortsat
> bosætning og udvikling i landdistrik- terne.
>
> Med EU’s landbrugsreform overføres fra 2006 EU-midler fra direkte
> tilskud til tilskud via landdistriktsprogrammet, som sammen med
> nationale midler kan anvendes til bl.a. innovation, fødevaresikkerhed,
> fødevarekvalitet, miljø og dyrevelfærd.
>
> I takt med en evt. reduktion af de samlede tilskud nedsæt- tes dansk
> landbrugs indenlandske omkostninger gennem en nedsættelse af
> beskatningen af landbrugets produk- tionsjord.
>
> Regeringen vil på fiskeriområdet fremlægge forslag som vil skabe bedre
> sammenhæng mellem fiskerimulighederne og fiskerflådens størrelse og
> sammensætning til gavn for den enkelte fisker. Samtidig bør de
> teknologiske fremskridt bru- ges til at udvikle et mere målrettet og
> skånsomt fiskeri.
>
> Reglerne for virksomheders miljøgodkendelser skal være mere
> gennemskuelige. Regeringen vil foreslå en markant forenkling af
> godkendelsessystemet for hovedparten af virk- somhederne. Indsatsen
> skal i højere grad målrettes de mil- jømæssigt tunge og komplicerede
> virksomheder.
>
> Med henblik på at nedbringe antallet af skattesager vil regeringen
> foreslå forenklinger af de skattelove, som giver mest
> fortolkningstvivl og flest skattesager, bl.a. reglerne vedrørende
> driftsudgifter og sondringen mellem hobby- og erhvervsvirksomhed.
>
> Regeringen vil endvidere fremsætte forslag om, at selska- ber mv.
> inddrages i ordningen med bindende ligningssvar, som netop er
> gennemført for almindelige skatteydere.
>
> Regeringen ønsker velfungerende finansmarkeder med adgang til nem og
> konkurrencedygtig finansiering, her- under til mere risikovillig
> kapital. Regeringen vil på bag-
>
> grund af en dialog med pensionsbranchen i 2004 frem- lægge en
> handlingsplan for, hvorledes risikovillige investe- ringer i
> erhvervslivet kan styrkes.
>
> I lighed med forholdene i en række andre lande vil rege- ringen
> indføre virksomhedspant, som vil styrke særligt små virksomheders
> muligheder for yderligere kapitalfremskaf- felse. Regeringen vil på
> baggrund af et udvalgsarbejde i folketingssamlingen 2004/05 fremsætte
> lovforslag om virksomhedspant.
>
> Regeringen vil for at fremme udbredelsen af aflønning med
> aktieoptioner fremsætte forslag, der sikrer en klar retstil- stand på
> området, herunder i tilfælde af fratræden.
>
> Endvidere vil regeringen fremsætte forslag om indførelse af én fælles
> konto for virksomhederne, hvor både ind- og udbetalinger samles.
>
> Regeringen ønsker, at det offentlige bidrager til at åbne markeder og
> skabe dynamik, konkurrence og vækst. Der vil blive fremsat forslag til
> liberalisering af postpolitikken med nye koncessionsvilkår, der bedre
> svarer til den tekno- logiske udvikling og udviklingen i EU.
> Regeringen vil forbe- rede privatisering af PostDanmark.
>
> Regeringen vil fortsætte liberaliseringen af energimarkeder- ne. Der
> fremsættes forslag om etableringen af et fælles, uafhængigt
> transmissionsselskab, der sikrer lige adgang til at bruge el- og
> gasnet. Endvidere gennemføres en liberali- sering af gasmarkedet fra
> 2004. Forsyningssikkerheden skal fortsat være høj med vægt på
> effektivitet og bredde i energiforsyningen. Regeringen vil forberede
> privatisering af DONG.
>
> Regeringen vil hvert år vurdere og gennemgå statslige aktieposter med
> henblik på muligt salg. Et salgsprovenu skal ubeskåret anvendes til at
> nedbringe statens gæld.
>
> Det offentlige skal blive bedre til at bruge markedet til at levere
> service til borgerne. Anvendelsen af private leveran- dører kan give
> større effektivitet og fleksibilitet for det offentlige og øgede
> valgmuligheder for borgerne. Rege- ringen ønsker derfor at fremme nye
> organisations- og sam- arbejdsformer mellem den private og offentlige
> sektor. Det skal bl.a. ske gennem en styrkelse af det frie valg,
> gennem udarbejdelse af udbudspolitikker og gennem en styrket ind-
> dragelse af den private sektor i offentlige projekter.
>
> Regeringen vil fremsætte forslag om en liberalisering af
> affaldsområdet. Til at forberede denne reform er der nedsat en bredt
> sammensat arbejdsgruppe med henblik på at vur- dere organiseringen på
> affaldsområdet. Regeringen vil i for- længelse af arbejdsgruppens
> rapport fremlægge lovforslag herom samt om øget liberalisering på
> andre forsyningsom- råder.
>
> Regeringen vil sikre private kursusudbydere større inddra- gelse i
> udbuddet af AMU-uddannelser på områder, hvor private har bevist, at de
> kan levere den samme ydelse billigere.
>
> Regeringen ønsker at stramme og præcisere reglerne for kommunernes
> adgang til at agere på markedet.
>
> Forskningsindsatsen skal styrkes. Regeringen vil i forbin- delse med
> forhandlingerne om finansloven for 2004 frem- lægge forslag til en
> handlingsplan til fremme af samspillet mellem bl.a. universiteternes
> forskning og erhvervslivet.
>
> Der skal udvikles nye strategiske typer af offentlige og pri- vate
> samspil, klare rammer for beslutningsprocessen for strategiske
> forskningssatsninger og belønningsmekanismer for udveksling af
> studerende og forskere mellem universite- ter og virksomheder.
>
> Regeringen vil fremsætte forslag, der styrker sektorforsk-
> ningsinstitutternes uafhængighed og kvaliteten af forskningen, samt
> sikrer, at de i højere grad bidrager til universitetsuddannelserne.
>
> Regeringen vil fremlægge en redegørelse om mulighederne for - på en
> samfundsøkonomisk hensigtsmæssig og afba- lanceret måde - at sikre, at
> staten får en større andel af værdierne i forbindelse med den
> nuværende og fremtidige udnyttelse af olie- og gasressourcerne i
> Nordsøen. Der er indledt drøftelser med bevillingshaverne af de
> koncessioner, der udløber i 2012, med henblik på en mulig forlængelse.
>
> Et godt trafiknet er af stor betydning for de fleste danskeres
> dagligdag og for væksten i det danske samfund. Generelt er Danmark
> veludbygget med veje og kollektiv trafik, men der er i de kommende år
> behov for forbedringer af trafik- nettet på en række strækninger og
> for en bedre vedlige- holdelse af det eksisterende net.
>
> I regeringens investeringsplan for 2003-2012 er afsat 26 mia. kr. til
> trafikinvesteringer. Pengene skal bl.a. nedbringe de voksende
> trængselsproblemer omkring vore store byer og på centrale
> vejstrækninger, f.eks. ved på Sjælland at
>
> udbygge motorveje og øge kapaciteten på jernbanenettet. Samtidigt skal
> sikres hurtigere forbindelser mellem landets regioner med henblik på
> at understøtte en afbalanceret udvikling i hele landet. Det skal bl.a.
> ske ved en fortsat udbygning af motorvejsnettet i Midtjylland og ved
> en særlig anlægspulje, som bl.a. skal tilføre statslige midler til
> regio- nale projekter.
>
> Regeringen vil fortsætte drøftelserne med den tyske rege- ring om
> etableringen af en fast forbindelse over Femern Bælt.
>
> Den kollektive trafik skal forbedres. Borgerne skal opleve en mere
> regelmæssig togdrift og kortere rejsetider.
>
> Regeringen afsætter fra 2004 ekstra 360 mio. kr. om året til en bedre
> vedligeholdelse af jernbanenettet. Vedlige- holdelsen skal styrkes på
> delstrækninger i hele landet.
>
> Regeringen vil fremlægge et oplæg til en ny rammeaftale for
> jernbaneområdet for 2005 og de kommende år.
>
> <span id="_TOC_250008" class="anchor"></span>**Selvstændighed og
> iværksætterkultur**
>
> Regeringen ønsker et samfund med plads til det frie initiativ.
>
> Der skal være bedre rammer for, at den enkelte kan udfol- de sine
> idéer og skabe noget nyt. Det skal være lettere - og der skal være
> mere tilskyndelse til - at starte og drive selv- stændig virksomhed.
>
> Regeringen vil fremsætte forslag, der ligestiller lønmodtage- re og
> selvstændige, når det drejer sig om fradragsmulighe- derne for
> opsparing til pension. Endvidere vil regeringen fremsætte forslag om
> etableringen af et iværksætterakade- mi, gunstigere vilkår for start
> af virksomhed i særlige vækst-
>
> huse, samt forbedre mulighederne for at genstarte og mulighederne for
> at spare op til start af virksomhed. Disse og andre initiativer vil
> blive præsenteret i handlingsplanen *"Et samfund med plads til det
> frie initiativ"*.
>
> Derudover skal Danmark have en stærk aktiekultur, hvor borgere i
> højere grad end i dag ejer aktier. Som led heri ønsker regeringen at
> gøre det attraktivt for almindelige løn- modtagere at være medejere af
> deres arbejdsplads. Der vil blive fremsat forslag om bedre
> skatteregler for medarbej- deraktier ved at forhøje grænsen for
> tildeling af gratisaktier fra 8.000 kr. årligt til 20.000 kr. årligt.
>
> <span id="_TOC_250007" class="anchor"></span>**En afbalanceret
> udvikling i Danmark**
>
> Regeringen ønsker, at alle dele af landet skal være attrak- tive
> områder for udvikling og bosætning.
>
> Set i internationalt perspektiv er der en meget fin balance mellem de
> danske regioner. Det skal vi fastholde.
>
> Det er erhvervsudvikling, der skal sikre en ligelig regional
> udvikling. De generelle vilkår for at drive erhverv skal for- bedres
> for hele landet.
>
> Der skal være plads til udvikling i områder med lange kyst-
> strækninger. Regeringen vil fastholde de eksisterende regler om forbud
> mod byggeri inden for de første 300 meter fra kysten. Vi skal værne om
> de smukke danske kystlandska- ber. Men i baglandet bag de 300 meter
> bør der i begræn- set omfang være udviklingsmuligheder. Udvikling skal
> ske med respekt for natur og miljø og uden skade på kystland- skab.
>
> Der er brug for en særlig regional indsats for, at også
> udkantsområderne kommer med i den økonomiske udvik-
>
> ling. Derfor indleder regeringen nu et samarbejde med udkantsområderne
> om at få fastlagt strategier og behov for øget indsats. Samtidig vil
> regeringen arbejde for at målrette EU's social- og strukturfondsmidler
> mod udkantsområder- ne. Det berører bl.a. de områder, som i særlig
> grad er påvirket af nedgangen i fiskeriet.
>
> For at gøre det mere attraktivt at bosætte sig i udkantsom- råderne
> vil regeringen foreslå et forhøjet befordringsfradrag for personer,
> der bor i disse områder.
>
> Regeringen vil genindføre strukturprojektordningen under EU’s
> landdistriktsprogram, således at små og mellemstore virksomheder kan
> få støtte – med 50 pct. refusion fra EU – til investering i projekter
> til udvikling inden for disse områ- der. Regeringen vil tage
> regionalpolitiske hensyn i anven- delsen af strukturprojektordningen.
>
> I forbindelse med en reform af den kommunale struktur vil regeringen
> fremlægge forslag til en samlet reform af udlig- ningssystemet med
> gennemsigtige og retfærdige vilkår for kommuner i hele landet.
>
> <span id="_TOC_250006" class="anchor"></span>**Flere boliger**
>
> Regeringen har med handlingsplanen *"Vækst og fornyelse på
> boligmarkedet"* lagt grunden til et mere velfungerende boligmarked med
> flere ungdoms- og familieboliger.
>
> Regeringen vil fortsætte reformen af byfornyelsen, moderni-
>
> seringen og forenklingen af boliglovgivningen, give mulig- hed for
> pant i andelsboliger samt styrke produktivitet og konkurrence i
> byggesektoren.
>
> <span id="_TOC_250005" class="anchor"></span>**En levende kultur**
>
> Regeringen vil forny dansk kulturpolitik. Vægten skal ligge på
> kvalitet og pleje af talenter. Det bedste skal fremmes inden for alle
> kunstarter og ved at udvikle talenter, så dansk kunst og kultur også i
> fremtiden har meget at byde på.
>
> Regeringen vil fremlægge forslag til en samlet sprogpolitik, der
> styrker det danske sprog på alle fronter, herunder i lit- teraturen, i
> forsknings- og uddannelsesinstitutioner, i radio og tv, i film og på
> Internettet.
>
> Kulturpolitikken skal bidrage til udvikling i alle egne af lan- det.
> De regionale og lokale kulturaftaler skal videreudvik- les. Det
> lokale, regionale og statslige niveau er ligeværdige parter i
> kulturpolitikken.
>
> Kendskab til og forståelse af kulturarven er grundlaget for vores
> identitet som danskere. Samtidig stiller vi og ikke mindst vores børn
> større og større krav til god formidling. Regeringen vil arbejde for
> en langsigtet bevaringsindsats, således at vores fælles kulturarv
> bevares og formidles
>
> levende og nærværende til alle. Digitalisering af museers og arkivers
> samlinger og digital formidling giver sammen med arbejdende værksteder
> og nye udstillingsformer alle mulighed for at opleve kulturarven.
>
> Regeringen ønsker, at kulturlivet og erhvervslivet spiller endnu mere
> sammen, jf. oplægget om *"Danmark i kultur- og oplevelsesøkonomien"*.
> Et samspil mellem kulturens og markedets dynamik kan sikre en
> professionel produktion og formidling til gavn for kunstnere, det
> danske publikum og dansk eksport.
>
> Regeringen har allerede iværksat tre skatteinitiativer på kul-
> turområdet: Skattefradrag for kunstkøb, skatteudligning af kunstneres
> indtjening og skattefritagelse for kulturpriser.
>
> Ordningerne har til fælles, at de fremmer erhvervslivets
> kulturengagement og kunstens vilkår. Næste trin er at øge
> virksomhedernes involvering i sponsorering af kultur.
>
> Regeringen vil fremlægge forslag om, at virksomheders donationer til
> kulturinstitutioner bliver fradragsberettigede.
>
> De danske medier skal liberaliseres, så der bliver ligevær- dig
> konkurrence om at skabe det bedste medieudbud til danskerne.
> Regeringen vil privatisere TV2. For at styrke lokal tv og radio vil
> regeringen fremlægge et forslag til en reform af området.
>
> Dagbladene har en særlig betydning for den demokratiske debat.
> Forudsætningen er en flerhed af dagblade, som kan udvikles i takt med
> de teknologiske muligheder. Regeringen
>
> vil for at fremme flerheden samt udbredelsen af dagblade søge at
> videreføre den nuværende ordning for moms på bladsalg og videreføre
> tilskud til dagbladsprojekter.
>
> Regeringen vil som led i liberaliseringen af postvæsenet søge at
> videreføre dagbladenes distributionsordning via postvæsenet. Såfremt
> dette viser sig vanskeligt, vil rege- ringen søge hensynet til
> dagbladenes distribution tilgodeset på anden måde.
>
> <span id="_TOC_250004" class="anchor"></span>**Folkekirken – folkets
> kirke**
>
> Den danske folkekirke har en grundlovssikret særstilling, der betyder,
> at folkekirken understøttes af staten. Rege- ringen vil ikke ændre ved
> folkekirkens særstilling og ønsker at fastholde en rummelig
> folkekirke, der er forankret i de
>
> lokale sognemenigheder. Regeringen vil fremlægge forslag til ændrede
> regler for folkekirkens økonomistyring og admi- nistration.
>
> <span id="_TOC_250003" class="anchor"></span>**Mere idræt**
>
> Idræt giver fællesskab, indsigt og oplevelser. Regeringen vil
> fastholde og udvikle disse værdier. Samtidig skal der gribes hårdt ind
> over for doping og seksuelle overgreb.
>
> For at beskytte børn mod seksuelle overgreb stilles der i lovgivningen
> krav om, at de frivillige foreninger tager oplys- ning om nye ledere i
> Det Centrale Kriminalregister.
>
> Det frivillige foreningsarbejde er en hjørnesten i det danske
> idrætsliv. Regeringen vil nedbryde barrierer for frivilligt arbejde og
> gøre det enklere at være frivillig leder.
>
> Regeringen vil fremsætte forslag til en ny eliteidrætslov, som skal
> skabe det bedst mulige fundament for eliteidræt-
>
> ten med henblik på, at alle kræfter og ressourser anvendes optimalt
> for at udbygge Danmarks position i den internatio- nale idrætsverden.
>
> Idrætsdeltagelse og aktiv bevægelse gennem hele livet er den bedste
> indsats, der kan gøres for at forbedre folke- sundheden. Regeringen
> ønsker at styrke befolkningens idrætsdeltagelse. For at fremme børns
> og unges idræts- engagement vil der især blive sat fokus på at udvikle
> nye partnerskaber mellem det frivillige foreningsliv og offentlige
> institutioner som skoler, daginstitutioner og fritidsinstitutio- ner.
> Regeringen vil udbrede forsøgene med idræt til andre samfundsgrupper.
>
> <span id="_TOC_250002" class="anchor"></span>**Fornyelse og udvikling
> af rigsfællesskabet**
>
> Regeringen vil udbygge det igangsatte positive samarbejde med Grønland
> og Færøerne. Både når det gælder overfø- relse af yderligere ansvar og
> kompetence, og når det gæl- der samarbejdet på det udenrigspolitiske
> område.
>
> Regeringen ønsker i samarbejde med Færøernes landsstyre at udvide
> mulighederne for færøske overtagelser af nye ansvarsområder.
>
> På grundlag af fælleserklæringerne af 14. januar 2002 og
>
> 26\. juni 2003 om yderligere færøske overtagelser er der igangsat
> drøftelser mellem regeringen og landsstyret om færøske overtagelser på
> en række områder. Det vedrører bl.a. politi og retsvæsen, person-,
> familie- og arveretten, udlændingeområdet og erhvervsområdet.
>
> Regeringen vil – i samarbejde med landsstyret - udarbejde et
> lovforslag, som vil kunne fremlægges i det kommende folketingsår, og
> som vil muliggøre overtagelser, der ligger uden for hjemmestyreloven.
>
> Regeringen forventer, at Grønlands landsstyre efter Lands- tingets
> behandling af den grønlandske selvstyrekommis- sions betænkning i
> efteråret 2003 vil rejse spørgsmålet om de fremtidige
> samarbejdsrelationer mellem Danmark og Grønland inden for
> rigsfællesskabet.
>
> Regeringen er positivt indstillet på at medvirke til øget grønlandsk
> selvstyre. En forudsætning herfor er, at det grønlandske samfund i
> højere grad bliver i stand til selv at skabe sine egne indtægter.
>
> Regeringen og landsstyret har nedsat et fælles dansk/grøn- landsk
> erhvervsudvalg, som senest 1. november 2003 skal komme med forslag
> til, hvordan vilkårene for det grøn- landske erhvervsliv kan styrkes.
> Erhvervsudvalgets konklu- sioner vil sammen med landsstyrets ønsker
> til de fremtidi- ge samarbejdsrelationer indgå i forhandlingerne om
> blok- tilskuddet.
>
> Regeringen ønsker at øge samarbejdet med Grønland og Færøerne på det
> udenrigspolitiske område.
>
> Dette kan ske ved deltagelse og medinddragelse, når der er tale om
> emner af særlig interesse for de to rigsdele.
>
> Regeringen og Grønlands landsstyre indgik den 14. maj 2003 en
> principerklæring om Grønlands inddragelse i udenrigs- og
> sikkerhedspolitikken. Regeringen har tilbudt Færøerne en tilsvarende
> erklæring.
>
> Regeringen vil herudover - efter enighed med Grønlands og Færøernes
> landstyrer - fremlægge et lovforslag om en ord- ning, som bemyndiger
> de to landsstyrer til at handle på rigets vegne i anliggender, der
> alene angår Grønland hen- holdsvis Færøerne.
>
> Regeringen og Grønlands landsstyre har foreslået USA en fornyelse af
> 1951-forsvarsaftalen samt en teknisk-økono- misk samarbejdsaftale.
>
> <span id="_TOC_250001" class="anchor"></span>**Nye mål i udenrigs- og
> sikkerhedspolitikken**
>
> Med udvidelserne af EU og NATO er et væsentligt mål i dansk
> udenrigspolitik nået. Vi har fået en placering i cen- trum af et nyt
> samarbejdende Europa. Fra dansk side skal vi forstå at udnytte
> mulighederne. Vi skal være aktive og engagerede og arbejde for
> Danmarks interesser og værdier i forhold til omverdenen på en måde,
> der fremmer dan- skernes frihed, tryghed og velstand samt en mere
> fredelig og retfærdig verden med udvikling og økonomisk vækst for
> alle.
>
> EU-formandskabet viste Danmarks evne til at opnå resulta- ter i
> europapolitikken. Regeringen vil fortsætte, udbygge og styrke den
> aktive og opsøgende linie i dansk udenrigs- og sikkerhedspolitik.
>
> **EU**
>
> Med den historiske beslutning om udvidelsen af EU i København i
> december 2002 og oplægget til en forfat- ningstraktat er Danmarks
> ønsker til det europæiske samar- bejde i bredden og i dybden i høj
> grad opfyldt.
>
> EU er af central betydning for dansk økonomi og velfærd og er nøglen
> til dansk indflydelse på verden omkring os. Vi skal medvirke til at
> sikre, at det udvidede EU kan fungere åbent, demokratisk og effektivt.
> Derfor vil regeringen gå aktivt ind i forhandlingerne om en ny
> forfatningstraktat for EU.
>
> Regeringen finder, at EU-Konventets traktatudkast er et godt grundlag
> for arbejdet i regeringskonferencen. Der læg- ges op til et EU, der er
> enklere, mere åbent, mere demo- kratisk og mere effektivt.
> Traktatudkastet sikrer, at det ud- videde EU, som Danmark målrettet
> har arbejdet for, vil kunne fungere effektivt fremover. Det er et
> balanceret kom- promis, som skaber gunstige rammer for fremtidens
> euro- pæiske samarbejde.
>
> Efter afslutningen af regeringskonferencen vil regeringen sikre, at
> befolkningen ved en folkeafstemning får mulighed for at tage stilling
> til forslaget til en forfatningstraktat for EU.
>
> Regeringen vil sikre, at de danske undtagelser kan overfø- res til den
> nye forfatningstraktat. Det er imidlertid rege-
>
> ringens opfattelse, at undtagelserne skader Danmarks interesser.
> Omfanget af undtagelserne vil vokse med den nye traktat, og Danmark
> vil derfor være sat uden for indfly- delse på væsentlige områder, hvor
> EU-samarbejdet vil blive forstærket i de kommende år. Forudsætningen
> for undtagel- serne har ændret sig markant, siden undtagelserne blev
> vedtaget i 1993. Derfor ønsker regeringen, at befolkningen får
> lejlighed til på ny at tage stilling til undtagelserne ved én eller
> flere folkeafstemninger, når tiden er moden.
>
> Regeringen vil arbejde for et stærkt og effektivt EU med et
> velfungerende indre marked. EU's politikker skal understøt- te den
> økonomiske vækst på et bæredygtigt grundlag. Det indre marked og
> konkurrencepolitikken skal fungere så effektivt som muligt på et højt
> beskyttelsesniveau, og stats- støtten skal nedbringes. Den fælles
> landbrugspolitik bør ændres grundlæggende. Markederne skal sættes fri,
> støtten skal ned og bæredygtig udvikling sættes i centrum. EU's
> konkurrenceevne og vækst skal forbedres gennem struktur- reformer.
> Arbejdsløsheden skal bekæmpes på tværs af grænserne.
>
> Den fælles udenrigs- og sikkerhedspolitik skal styrkes og
> effektiviseres. EU skal arbejde for stabilitet, bæredygtig udvikling
> samt demokrati i Europa og globalt. Der skal sik- res bedre sammenhæng
> i EU's politik over for omverdenen. EU skal øge sin evne til
> krisestyring, både civilt og mili- tært. Det skal ske i samarbejde med
> NATO og uden opbyg- ning af konkurrerende strukturer.
>
> Der er behov for et styrket samarbejde i EU om bekæmpel- sen af
> international kriminalitet, grænsekontrol og ulovlige indvandrere.
>
> Regeringen ønsker, at EU vedbliver med at være et dyna- misk
> samarbejde, som er åbent over for europæiske lande, der opfylder EU’s
> demokratiske værdier.
>
> Samtidig bør EU udvikle en sammenhængende og balan- ceret nabo-politik
> med øget fokus på Rusland og de nye naboer mod øst: Ukraine, Belarus
> og Moldova. Nabo- politikken skal medvirke til at fremme
> reformprocessen i landene og derved bane vejen for landenes
> modernisering og gradvise økonomiske integration med det indre marked
> i
>
> EU. Regeringen vil opbygge et bilateralt naboskabsprogram for
> Østersøregionen og det vestlige Balkan.
>
> **NATO**
>
> Hovedaksen i Danmarks sikkerhedspolitik vil fortsat være NATO. På et
> topmøde i 2004 i Istanbul vil optagelsespro- cessen for de senest
> tilkomne medlemslande blive fuldført. Alliancen vil herefter dække det
> meste af Europa. Euro- pæiske lande uden medlemskab, herunder navnlig
> Rusland, Balkan og Ukraine, vil som før have særlige samarbejds-
> relationer til deres rådighed for at virkeliggøre partnerskabet med
> NATO.
>
> Regeringen vil fastholde NATO som det centrale forum for solidarisk og
> forpligtende sikkerhedspolitisk samarbejde over Atlanten. Det
> historiske sammenhold mellem de euro- pæiske og nordamerikanske
> allierede er grundlaget for det kollektive forsvar, der ikke vil blive
> svækket.
>
> Også NATO’s øvrige aktiviteter og operationer tillægges væsentlig
> betydning. Fra at have varetaget vigtige fredsstøt- tende og
> stabiliserende opgaver i Sydøsteuropa er det ved Prag-topmødet i 2002
> besluttet, at NATO’s operationsfelt nu principielt er af global
> udstrækning. Efter at have påta- get sig en vigtig rolle i Afghanistan
> er det sandsynligt, at der yderligere bliver brug for NATO-indsatser
> uden for Alliancens traditionelle ansvarsområde. Regeringen vil, så
> langt ressourcerne rækker, medvirke aktivt hertil.
>
> Forudsætningen for, at NATO kan løse sine nye opgaver, er, at de
> allierede og organisationen selv effektivt gennemfører Prag-topmødets
> ambitiøse beslutning om at omstille sig.
>
> NATO skal råde over militære kræfter, der hurtigt kan ind- sættes i
> kriseramte områder. Regeringen vil bidrage til gen- nemførelsen af
> Prag-tilsagnene og lade dem være retnings- givende for udviklingen af
> det danske forsvar.
>
> Det transatlantiske forhold bygger på grundlæggende fælles værdier,
> interesser og mål. De to kontinenter er hinandens vigtigste partnere
> på alle områder: Politik, økonomi, sikker- hed og kultur.
>
> USA og Europa kan og skal ikke se ens på alle politikom- råder.
> Ligesom meninger brydes mellem de europæiske lande, vil de med
> mellemrum også brydes mellem Europa og USA. Men regeringen ser det
> under alle forhold som væsentligt, at EU og USA ikke er modpoler i
> verdenspoli- tikken, men samarbejdende og med fælles ansvar. Reelle
> globale fremskridt sker bedst, når Europa og USA trækker i samme
> retning. Med solid forankring i det nye Europa og
>
> et stærkt bilateralt forhold til USA skal Danmark målrettet bidrage
> hertil.
>
> **Udviklingspolitik og FN**
>
> Danmark vil støtte FN’s konfliktforebyggende og fredsbeva- rende
> arbejde samt FN’s rolle i bekæmpelsen af terrorisme og i styrkelsen af
> international retsorden. Derfor ønsker Danmark sæde i FN’s
> Sikkerhedsråd 2005-2006. Rege- ringen vil i udviklingspolitikken
> fastholde engagementet for bekæmpelse af de globale miljø- og
> fattigdomsproblemer og for markedsbaseret økonomisk vækst og
> frihandel.
>
> Danmark vil fortsat være blandt de mest bidragsydende lande i
> forbindelse med udviklingshjælp og arbejde for, at 0,7 pct.
> målsætningen opfyldes af alle de rige lande.
>
> Gennem FN vil regeringen arbejde for et internationalt samfund, hvor
> den demokratiske retsstats principper her- sker, herunder staterne
> imellem. Hvor personer, der begår krigsforbrydelser eller
> terrorhandlinger retsforfølges, og hvor borgerne nyder beskyttelse mod
> overgreb fra statsmagter.
>
> Effektiv forebyggelse og bekæmpelse af terrorisme sker ikke mindst
> gennem et bredt multilateralt samarbejde. Alle sta- ter bør tilslutte
> sig FN’s terrorkonventioner og gennemføre sikkerhedsrådsresolution
> 1373 om bekæmpelse af terroris- me. Gennem bistand til Danmarks
> programsamarbejds- lande vil vi medvirke til, at de har de nødvendige
> redska- ber hertil. Ved politi- og efterretningsmæssigt samarbejde
> efter FN’s forskrifter skal terrororganisationer identificeres og
> bekæmpes; de pengestrømme, der finansierer deres aktiviteter, skal
> stoppes.
>
> FN er også rammen for modernisering og strømlining af aftalerne mod
> spredning af masseødelæggelsesvåben. Det vil være en væsentlig opgave
> i de kommende år at opnå bredere tilslutning, stærkere forpligtelser
> og mere effektive kontrolmekanismer på dette område.
>
> Danmark skal medvirke aktivt til at styrke FN’s evne til at forebygge
> og løse konflikter samt bidrage til udviklingen af effektive
> opfølgende indsatser i de ramte områder. Dan- mark skal deltage i
> fredsdiplomati og i krisestyringsind- satser – både fredsbevarende og
> fredsskabende operationer.
>
> En friere verdenshandel er forudsætningen for udvikling.
> Udviklingslandene har brug for bedre markedsadgang og støtte til
> effektivt at gøre sig gældende i Verdenshandels- organisationen WTO.
> Det vil Danmark gennem EU arbejde for i den kommende WTO-runde.
> Regeringen vil som et nyt initiativ etablere en pulje til styrkelse af
> Offentligt-Private
>
> Partnerskaber, der kombinerer statsligt og nødvendigt privat initiativ
> i udviklingslandene.
>
> Danmarks udviklingsbistand skal koncentreres med henblik på at øge
> gennemslagskraften i fattigdomsbekæmpelsen, med prioritet i de
> fattigste lande i Afrika og fokus på det enkelte menneskes
> livsmuligheder.
>
> Regeringen vil styrke samarbejdet med de programsamar- bejdslande, der
> har vist vilje til at tage ansvar for egen udvikling, bl.a. gennem god
> regeringsførelse. Samarbejdet med otte programsamarbejdslande
> målrettes yderligere mod investering i mennesker med ni nye
> sektorprogram- mer inden for sundhed (herunder HIV/AIDS), vand og
> sani- tet samt uddannelse. Der vil blive lagt særlig vægt på hen-
> synet til kvinder og børn, herunder ved en særlig indsats for sundhed
> og imod kvindelig omskæring.
>
> Danmark skal leve op til sine internationale miljøforplig- telser på
> den mest omkostningseffektive måde. Det gøres ved at fokusere
> indsatsen der, hvor vi får mest miljø for pengene. Den samlede indsats
> udgør ca. 2,4 mia. kr. årligt, heraf hovedparten i udviklingslandene.
> Dette mar- kante bidrag fortsættes og styrkes i de kommende år. Hertil
> kommer betydelige midler gennem EU til miljøindsatser i de nye
> medlemslande.
>
> Regeringen vil afsætte 200 mio. kr. årligt til klimaprojekter i
> udviklingslandene og i Central- og Østeuropa for at bidra- ge til at
> reducere udslippet af drivhusgasser og udvikle disse landes relevante
> administrative kapacitet. Projekterne bidrager til at opfylde den
> store danske reduktionsforplig- telse under Kyoto-protokollen og
> medfører samtidig overfør- sel af teknologi, kapital og knowhow til
> modtagerlandene.
>
> **Mellemøsten og kulturel dialog**
>
> Som del af den USA-ledede koalition vil Danmark deltage i
> genopbygningsindsatsen i Irak, arbejde for et større FN- engagement og
> støtte oprettelsen af et irakisk demokrati så hurtigt som muligt.
> Regeringen vil i forlængelse heraf aktivt bidrage til transatlantisk
> samarbejde med det sigte at tilveje- bringe modernisering og
> demokratisering af den arabiske verden.
>
> Regeringen vil støtte EU’s indgåelse af partnerskaber for fremskridt
> og reform i landene i Mellemøsten og Nord- afrika. Danske bilaterale
> initiativer i samme øjemed vil blive iværksat. Regeringen vil
> fortsætte sit arbejde for fred i Mellemøsten baseret på en
> to-statsløsning.
>
> De militære indsatser imod terrorisme, politisk og religiøs
> ekstremisme i regionen må følges op af langsigtede huma- nitære,
> civile og udviklingsmæssige indsatser for at skabe rammerne for
> stabilisering med økonomisk vækst og demo- kratisering. Dette må ske i
> tæt samarbejde med frem- skridtsvenlige kræfter i den arabiske verden.
> Indsatserne må med respekt for lokale værdier og på en måde, der
> støttes af de berørte befolkninger, tage sigte på uddannel-
> sessektoren, udvikling af private virksomheder, reform af de retlige
> systemer og korruptionsbekæmpelse samt styrkelse af civilsamfundet,
> herunder kvinders rolle.
>
> Bilateralt vil regeringen prioritere bistand i den arabiske verden til
> de civile samfund og en fri presse, støtte den interkulturelle dialog
> og reformer af retssektoren.
>
> **Nyt forsvarsforlig**
>
> Forsvarsforliget udløber med udgangen af 2004. Inden der indledes
> politiske forhandlinger om et nyt forlig, vil rege- ringen sidst i
> indeværende år præsentere et beslutnings- grundlag, der tager højde
> for de ændrede betingelser, som Forsvarets virke er underlagt.
>
> Overgangsperioden efter den Kolde Krigs afslutning i 1990’erne er nu
> overstået. Tiden er kommet til at drage konsekvenserne af, at den
> militære trussel imod det dan- ske territorium er bortfaldet, og at
> deltagelsen i internatio- nale operationer i stadigt stigende omfang
> er blevet en hovedaktivitet for Forsvaret.
>
> Hertil kommer de nye udfordringer fra den internationale terrorisme,
> der indebærer, at der udsendes styrker til operationer på større
> afstande og under mere krævende forhold. Desuden stiller de nye
> udfordringer Forsvaret, her- under Hjemmeværnet, over for opgaven
> sammen med øvri- ge myndigheder at beskytte det hjemlige civilsamfund
> imod terrorhandlinger og disses følgevirkninger.
>
> Den politiske aftale om det civile beredskab skal midtvejs- evalueres
> i 2004 samtidig med overvejelser om et nyt for- svarsforlig.
> Regeringen vil i den forbindelse komme med oplæg til en samling af det
> civile beredskabs og Forsvarets opgaver med henblik på at sikre den
> bedst mulige samord- ning af det militære og civile beredskab.
>
> Regeringen vil som led i forhandlingerne om et nyt for- svarsforlig
> fremlægge forslag til, hvorledes der sikres en effektiv
> radiokommunikation mellem alle aktører i forbin- delse med
> ekstraordinære indsatser som følge af terrorisme eller ulykker,
> herunder mellem Forsvaret, Politiet og bered- skabet.
>
> Forsvaret skal tilpasses NATO’s krav om at kunne opstille
> tidssvarende, indsatsklare specialiserede kapaciteter fra alle tre
> værn, der hurtigt lader sig udsende til operationsområ- derne og er i
> stand til at samarbejde smidigt med partnere og allierede under de
> givne betingelser.
>
> Der må forudses en reduktion af stabs- og støttestrukturen til det
> niveau, der netop er nødvendigt for at understøtte de operative
> kapaciteter, hvis relative andel af bevillingerne må forventes at
> stige. De aktuelle sikkerhedspolitiske udfordringers uforudsigelighed
> indebærer, at Forsvaret må løse sine opgaver fleksibelt.
>
> <span id="_TOC_250000" class="anchor"></span>**Valgret for danskere i
> udlandet**
>
> Den stigende internationalisering indebærer, at stadigt flere danskere
> tager ophold i udlandet i længere perioder, men bevarer den tætte
> tilknytning til Danmark. Regeringen ønsker at udvide kredsen af danske
> statsborgere, der be-
>
> varer stemmeretten under ophold i udlandet, mest muligt. Et udvalg er
> nedsat for at belyse forskellige muligheder her- for. Regeringen vil
> på baggrund af udvalgets arbejde frem- sætte et lovforslag herom inden
> udgangen af 2003.
>
> **INDHOLDSFORTEGNELSE**

