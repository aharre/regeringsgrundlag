  ![](media/image1.gif)      ![](media/image2.gif)   ![](media/image3.gif)   ![](media/image4.gif)   ![](media/image5.gif)                   
  ----------------------- -- ----------------------- ----------------------- ----------------------- ----------------------- --- -- -- -- -- --
  ![](media/image6.gif)   

![](media/image7.gif)Polinfo | 17.10.1994   | 3763 ord | artikel-id: A0213179

**Fakta: Grundlag Nyrup Rasmussen-regeringen**

*PIV *

Regeringsgrundlag - Christiansborg 26. januar 1994 - FÆLLES FREMTID
Regeringen vil fortsætte det arbejde, der blev sat i gang for 20 måneder
siden, i overensstemmelse med den linie, der blev fastlagt i EN NY
START.

Et nøgleord for regeringen vil være samarbejde både inden for og uden
for landets grænser. Regeringen vil gøre sit til, at samarbejdet
lykkes.\
\
Partierne bag regeringen har et fælles menneskesyn og et fælles ønske om
at værne, forny og udvikle velfærdssamfundet. Målet er et samfund, hvor
tryghed for alle forenes med fremskridt og fornyelse. Og hvor
livskvalitet og bæredygtig økonomisk vækst går hånd i hånd.\
\
Vi ønsker et helt, ikke et delt Danmark, hvor alle har værdi og ret til
at være med.\
\
Regeringen har med sine initiativer skabt grundlaget for en positiv
udvikling i Danmarks økonomi og dansk erhvervsliv med stadig flere nye
arbejdspladser og en bedre hverdag.\
\
Regeringen vil videreføre og forstærke denne udvikling.\
\
Der skal gennemføres sociale forbedringer, der er målrettet mod de mest
påtrængende problemer inden for ældreomsorg, familiepolitik og hjælpen
til de særligt udsatte grupper i vort samfund. Sygehusvæsenet skal
fortsat udbygges.\
\
Indsatsen mod ensomhed og tab af selvværd er en af vore største sociale
opgaver i dagens Danmark.\
\
Den grønne linie er et bærende element i regeringens politik.\
\
Regeringen lægger afgørende vægt på respekten for naturens mangfoldighed
og på respekten for menneskets værdighed. Regeringen vil fastholde høje
etiske krav i forbindelse med de spørgsmål, som den hastige udvikling i
genteknologi m.v. rejser.\
\
Danmark skal deltage aktivt i løsningen af de internationale opgaver.\
\
Danmarks deltagelse i det europæiske samarbejde frem til
regeringskonferencen i 1996 - og efter - skal tilrettelægges således, at
der sikres en bred folkelig forståelse og accept.\
\
Regeringen vil føre en engageret international politik og en positiv
reformpolitik i Danmark, men forudsætningen er, at der er orden i dansk
økonomi, gode rammebetingelser for erhvervslivet, og at alle i
befolkningen er med og yder deres bidrag.\
\
Hverdagen præges af en stadig større informationsstrøm, en øget
international arbejdsdeling med konkurrence fra lavtlønslande og den
hurtige teknologiske udvikling. Derfor er en af 90'ernes hovedopgaver at
få tilrettelagt vor uddannelsespolitik så den lever op til de krav den
moderne samfundsudvikling stiller.\
\
Alle skal dygtiggøre sig. Vi skal finde nye veje. Vi skal bestandigt
forbedre vore kvalifikationer. Uddannelse, efteruddannelse og anden
dygtiggørelse, samt en styrket forskningsindsats er nødvendig. Det skal
sikre en stærk økonomi på længere sigt.\
\
Orlovsordningerne er en blivende forbedring, som gør det muligt at
dygtiggøre sig og få tid til familien. Orlovsordningerne er også et led
i en dynamisk moderne fordeling af arbejdet og giver mulighed for
opkvalificering.\
\
Samarbejde om udvikling og fornyelse i erhvervslivet og den offentlige
sektor og om Danmarks aktive deltagelse i det europæiske og
internationale samarbejde er forudsætninger for, at det danske samfund
hele tiden er parat til at møde de nye udfordringer.\
\
Vilje og evne til at forandre og forny er nødvendig for at skabe et
Danmark, hvor der er plads til alle og brug for alle. Målet for al
politisk indsats må være, at den enkelte har mulighed for at bruge sine
kræfter og udnytte sine evner til glæde for sig selv og til gavn for
samfundet.\
\
Regeringen ser ingen modsætning mellem behovet for en positiv
reformpolitik og fastholdelse af en ansvarlig økonomisk politik.
Tværtimod er forudsætningen for opfyldelsen af de mange ønsker om
forbedringer, at den igangværende udvikling med økonomisk vækst, lav
inflation, stigende beskæftigelse og fremgang i eksporten fastholdes.
Det kan kun ske, hvis rammerne i finanslovforslaget for 1995
respekteres, og hvis overenskomstfornyelserne til foråret ikke svækker
virksomhedernes konkurrenceevne.\
\
Fornyelsen og udbygningen af velfærdssamfundet forudsætter aktiv
deltagelse i demokratiet. Regeringen vil tilrettelægge sit arbejde, så
det fremmer en aktiv indflydelse i hverdagen fra alle
befolkningsgrupper.\
\
Regeringen ser det som sin vigtigste opgave at formidle et godt
samarbejde i Folketinget og være lydhør over for interesser og
holdninger uden for Folketinget.\
\
Alle partier, der vil være med til at forme en aktiv dansk
udenrigspolitik, fastholde en stabil linie i den økonomiske politik og
inspirere til nye reformer herhjemme, vil få indflydelse og medansvar i
de kommende fire år.\
\
ET STÆRKT ØKONOMISK GRUNDLAG En stabil kurs i den økonomiske politik er
en afgørende forudsætning for stærk og varig vækst i beskæftigelsen, der
bringer arbejdsløsheden ned og effektivt bekæmper langvarig ledighed som
et socialt og menneskeligt problem. En stabil kurs i den økonomiske
politik er en afgørende forudsætning for stærk og varig vækst i
beskæftigelsen, der bringer arbejdsløsheden ned og effektivt bekæmper
langvarig ledighed som et socialt og menneskeligt problem.\
\
Både af hensyn til den enkelte og til samfundets økonomi er det helt
afgørende, at langt færre mennesker bliver afhængige af passiv
forsørgelse fra det offentlige.\
\
Regeringen vil værne om styrkepositionerne i dansk økonomi:
Valutastabilitet, lavinflation og solidt overskud på betalingsbalancen.\
\
Fortsat lav inflation og målbevidst reduktion af underskuddet på de
offentlige finanser er nødvendige betingelser for et fald i renten, der
kan styrke investeringer og beskæftigelse.\
\
Regeringen vil derfor ubetinget fastholde den stramme udgiftspolitiske
linie i finanslovsforslaget for 1995 og videreføre den i de følgende
år.\
\
Besparelser og indtægtsforbedringer som følge af fremgangen i
beskæftigelsen skal bidrage til at fjerne underskuddet på de offentlige
finanser og i løbet af de nærmeste år gøre det muligt at begynde en
nedbringelse også af statens indenlandske gæld.\
\
Udgiftspolitikken skal tilrettelægges, så væksten i det offentlige
forbrug år for år ligger klart lavere end væksten i produktionen, og at
udgifts- og skattetrykket falder i overensstemmelse med det økonomiske
program, Danmark har fremlagt i EU (Konvergensprogrammet).\
\
Principperne for den statslige udgiftsstyring fastholdes med opdelingen
mellem de rammestyrede driftsudgifter, de konjunkturbestemte udgifter og
investeringerne. De offentlige investeringer iværksættes i en takt, der
bidrager til en stabil konjunkturudvikling.\
\
Regeringen vil tage initiativ til stramninger i den økonomiske politik,
hvis tendenser til overophedning og inflationspres viser sig.\
\
Det er afgørende for den fortsatte fremgang i beskæftigelsen, at der
både på det offentlige og det private arbejdsmarked afsluttes
overenskomster, der viderefører linien fra de senere år, hvor
reallønsfremgang er sket på baggrund af små pengelønstigninger. Den
fortsatte reduktion i indkomstskatterne som følge af skattereformen vil
bidrage hertil.\
\
ERHVERV OG FORSKNING Vilkårene for dansk erhvervsliv er af afgørende
betydning for at skabe øget beskæftigelse og indtjening, og en
forudsætning for, at vi kan fastholde et velfærdssamfund af høj
kvalitet. Regeringen anskuer således erhvervspolitik Vilkårene for dansk
erhvervsliv er af afgørende betydning for at skabe øget beskæftigelse og
indtjening, og en forudsætning for, at vi kan fastholde et
velfærdssamfund af høj kvalitet. Regeringen anskuer således
erhvervspolitik bredt.\
\
Derfor skal erhvervenes konkurrenceevne fortsat styrkes. Regeringen vil
også fremover stræbe efter at skabe de bedst mulige rammebetingelser for
en alsidig erhvervsudvikling.\
\
Regeringens lovinitiativer vil fortsat blive vurderet i lyset af de
erhvervsøkonomiske konsekvenser.\
\
Der er meget store muligheder for øget produktion, eksport og
beskæftigelse, både i erhvervenes traditionelle styrkepositioner og i
servicesektoren. Velfærdskommissionen vil her fremkomme med ideer og
forslag til nye initiativer. En udbygning af samarbejdet mellem den
offentlige og den private sektor kan give et nyt positivt bidrag til
vækst og beskæftigelse.\
\
Regeringen vil overveje, hvordan forholdene for de små og mellemstore
virksomheder kan forbedres gennem administrative forenklinger samt
udvikling af erhvervsservicecentre og bedre rammebetingelser, så flere
tilskyndes til at starte ny virksomhed og flere nye virksomheder
overlever de første vanskelige år. Nye finansieringsmuligheder
overvejes. Planerne for udvikling af landdistrikterne følges op. Nye
realkreditmuligheder vurderes.\
\
Også uddannelserne spiller en vigtig rolle for at give unge lyst til at
starte egen virksomhed.\
\
Forskning, såvel den private som den offentlige, må have meget høj
prioritet, og der er tilført betydelige midler på forslaget til
finansloven for 1995. Indsatsen skal øges yderligere i de kommende år,
idet regeringens målsætning er, at den danske forskningsindsats i år
2000 kommer op på samme niveau som i sammenlignelige lande. Samarbejdet
om forskning og udvikling mellem universiteter, offentlige
sektorforskningsinstitutioner og private virksomheder skal udvikles.
Formidling og spredning af forskningsresultater skal fremmes for at
sikre en mere effektiv udnyttelse af ressoucerne.\
\
DEN GRØNNE LINIE Regeringen lægger vægt på, at borgerne i større omfang
inddrages i beskyttelsen af miljø og natur. I befolkningen er der et
stort engagement, som regeringen ønsker at understøtte. Det er en stor
opgave at sikre miljø og natur, der kun Regeringen lægger vægt på, at
borgerne i større omfang inddrages i beskyttelsen af miljø og natur. I
befolkningen er der et stort engagement, som regeringen ønsker at
understøtte. Det er en stor opgave at sikre miljø og natur, der kun kan
løses, hvis alle borgere har mulighed for at påtage sig et ansvar.\
\
Opgaven kan ikke overlades til myndighederne alene. Det er afgørende, at
borgerne inddrages aktivt og sikres bedre information og bedre
muligheder for at engagere sig i miljøspørgsmål. Regeringen vil tage en
række initiativer på dette område.\
\
Det er afgørende, at den økonomiske fremgang sker på et miljømæssigt
bæredygtigt grundlag. Der skal ske en opprioritering af udvikling og
anvendelse af renere teknologi, naturbeskyttelse og lavere
ressourceforbrug, også med henblik på at styrke Danmarks internationale
konkurrenceposition og eksportmuligheder på disse områder.\
\
Skattereformens grundprincip om en omlægning fra skat på arbejdskraft
til skat på sparsomme naturresourcer videreføres og udvikles. Derfor
støtter Danmark også helt og fuldt de tilsvarende bestræbelser i EU
(jf.\
\
Kommissionens Hvidbog). Som tidligere bebudet vil der ske en gradvis
indførsel af grønne afgifter for erhvervslivet med fuld tilbageførsel af
provenuet. Erhvervene vil snarest blive direkte inddraget i
forhandlinger herom med det formål at sikre, at virksomhederne kan opnå
omkostningsnedsættelser ved en mere miljørigtig adfærd samt undgå, at
erhvervslivets internationale konkurrenceevne forringes. De grønne
afgifter er et middel til at sikre en miljømæssigt forsvarlig produktion
i Danmark.\
\
Regeringen vil drage omsorg for, at der foretages miljøvurderinger i
alle væsentlige spørgsmål.\
\
Regeringen vil bidrage til formidlingen af renere teknologi og
miljørigtig adfærd - herunder også drage omsorg for at det grønne islæt
indgår i uddannelserne.\
\
Ved offentlige indkøb, koncessioner og licitationer skal miljøhensyn
indgå.\
\
Der skal udvikles 'grønne regnskaber' for større, miljøtunge
virksomheder.\
\
Den enkelte virksomhed vil dermed få overblik over ressourceforbrug,
restprodukter, spildevand osv. Disse regnskaber vil også give
offentligheden indsigt i, hvordan virksomhederne påvirker det omgivende
miljø.\
\
Samfundets samlede 'grønne regnskab' skal også opgøres. Derfor vil
arbejdet med et grønt nationalregnskab blive videreført.\
\
Rent drikkevand og rent vandmiljø i vore indre farvande hører til blandt
de højest prioriterede opgaver på miljøområdet i de kommende år. Der er
behov for en forstærket og koordineret indsats både for beskyttelsen af
grundvandet, oprydning efter jordforurening og mod iltsvind i de indre
farvande. Udviklingen af renere teknologi, håndtering af affald, pleje
af skove og naturområder og naturgenopretning må fortsættes. Regeringen
vil fremlægge forslag til, hvordan forureningen med miljøbelastende
stoffer fra bl.a. jordbruget kan mindskes og økologisk bæredygtige
løsninger fremmes.\
\
Regeringen har aftalt med landbruget, at man snarest muligt vil drøfte
en række emner i forbindelse med landbrugets belastning af miljøet.
Blandt disse kan fremhæves begrænsning af brugen af gødningsstoffer,
begrænsning af forbruget af sprøjtemidler samt udnyttelse af EUs
landbrugsreform til gavn for miljøet. I disse drøftelser skal indgå
konsekvenser for landbrugets økonomi og konkurrenceevne.\
\
Handlingsplanerne for reduktion af miljøbelastningen og
ressourceforbruget i energi- og trafiksektorerne Energi 2000 og Trafik
2005 vil fortsat blive nøje fulgt op. Der kan løbende være behov for
justeringer og introduktion af nye initiativer, således at
målsætningerne kan nås.\
\
Danmark har også et ansvar for den internationale miljøindsats. Det
ansvar øn-sker regeringen fuldt ud at leve op til. Oprydningen i
Østeuropa og udviklingen af bæredygtige livsgrundlag i den tredje verden
er blandt de vigtigste opgaver i de kommende år. Også andre lande i
Europa bør inddrages i dette arbejde.\
\
UDDANNELSE OG ARBEJDE Et velfungerende arbejdsmarked er en
grundforudsætning for en stærk økonomi med stigende beskæftigelse.
Derfor vil regeringen tage alle nødvendige skridt til at justere den
arbejdsmarkeds- og uddannelsespolitiske indsats, så Et velfungerende
arbejdsmarked er en grundforudsætning for en stærk økonomi med stigende
beskæftigelse. Derfor vil regeringen tage alle nødvendige skridt til at
justere den arbejdsmarkeds- og uddannelsespolitiske indsats, så
flaskehalse forebygges og strukturproblemer på arbejdsmarkedet ikke
stiller sig i vejen for et fortsat og stabilt opsving i beskæftigelsen.\
\
Kun med en veluddannet arbejdsstyrke kan vi gribe de mange nye
jobmuligheder, som skabes med den internationale økonomiske og
teknologiske udvikling.\
\
Det bliver en hovedopgave i resten af 1990'erne at udvikle vort samlede
uddannelsessystem, så det giver både unge og voksne, beskæftigede og
ledige, de nødvendige nye og ekstra kvalifikationer. I alle dele af vort
uddannelsessystem skal de grundlæggende færdigheder styrkes.\
\
Vejledningen både for unge og voksne om de forskellige
uddannelsesmuligheder skal forbedres.\
\
Alle unge skal have tilbud om uddannelse eller job, der giver fast
tilknytning til arbejdsmarkedet. For de unge, der ikke opnår en
kompetence, der giver adgang til arbejdsmarkedet, bør der aftales job på
lærlingelignende vilkår, der giver specifikke erhvervskvalifikationer.\
\
I de faglige og videregående uddannelser skal sikres høj kvalitet, og
der skal ske en udbygning, så alle kvalificerede unge får adgang.
Regeringen vil forenkle reglerne for SU og overveje andre forbedringer i
systemet.\
\
I samarbejde med arbejdsmarkedets parter gennemføres en samlet reform af
voksen- og efteruddannelsen, som medfører, at reglerne forenkles, at
efterspørgslen bliver styrende, og at kapaciteten udvides med 10.000 nye
pladser hvert år.\
\
Bevarelse af gode muligheder for uddannelsesorlov er en afgørende
forudsætning for, at stadig flere vil vælge at dygtiggøre sig.\
\
Uddannelsesorloven gøres permanent, samtidig med at den langsigtede
finansiering fastlægges.\
\
Regeringen vil sammen med arbejdsmarkedets parter vurdere erfaringerne
med sabbatorloven.\
\
Arbejdsmarkedsreformen videreføres og justeres, så den bidrager bedst
muligt til at smidiggøre arbejdsmarkedet. Jobtræning sammenkobles så
vidt muligt med uddannelse og opkvalificering, der fører frem mod fast,
ustøttet beskæftigelse. Reglerne for handlingsplaner for de ledige
forenkles, og forpligtelsen til at være til rådighed for ordinær
beskæftigelse gøres effektiv. Der tilrettelægges en ekstra indsats for
at lette faglig og geografisk mobilitet. Indsatsen styrkes for at få
personer, der har været ledige i mere end fire år, ind i særligt
tilrettelagte jobtilbud af længere varighed.\
\
Ikke alle har de forudsætninger, der er nødvendige for at klare sig på
arbejdsmarkedets almindelige vilkår. Mange, der har været lang tid
ledige, har svært ved igen at få en mere varig tilknytning til
arbejdsmarkedet.\
\
Derfor vil regeringen sammen med arbejdsmarkedets parter overveje
mulighederne for en ordning med særlige vilkår for personer med nedsat
arbejdsevne, der ellers trues af permanent at være henvist til passiv
forsørgelse.\
\
Der skal skabes en bedre sammenhæng mellem arbejdsmarkeds- og
socialpolitikken og den uddannelsesmæssige indsats, så konflikter og
overlapninger undgås. Målet er at nå frem til et system, der giver den
enkelte de bedste muligheder for at få fodfæste på arbejdsmarkedet. Et
system, der bygger på rettigheder og pligter, muligheder og ansvar.\
\
ET MODERNE VELFÆRDSSAMFUND Fornyelse og forbedring af den offentlige
service skal sikres i et samarbejde mellem stat, amter og kommuner, og
med de offentligt ansattes aktive medvirken. Al indsats skal tage
udgangspunkt i borgernes behov for kvalitet, Fornyelse og forbedring af
den offentlige service skal sikres i et samarbejde mellem stat, amter og
kommuner, og med de offentligt ansattes aktive medvirken. Al indsats
skal tage udgangspunkt i borgernes behov for kvalitet, effektivitet og
valgmuligheder. Der skal gøres op med kassetænkning og gennemføres en
regelforenkling, der sikrer den enkeltes overblik og rettigheder i
forhold til det offentlige.\
\
En moderne personalepolitik skal give de offentligt ansatte et
udviklende arbejde, gode efteruddannelsesmuligheder og tryghed i
forandringen. De offentligt ansatte skal under hensyntagen til deres
loyalitetsforpligtelse, have mulighed for, på lige fod med andre at
deltage i den offentlige debat.\
\
Bedre anvendelse af den nye teknologi i den offentlige sektor vurderes
ud fra perspektiverne i udvalgsrapporten 'Informationssamfund år 2000'.\
\
Der skal udvikles nye former for bedre offentlig service, også i
samarbejde mellem den offentlige og private sektor. Dette skal tage
udgangspunkt i brugernes situation og behov, og der skal sikres service
af høj kvalitet og gode arbejdsvilkår. Formålet er at øge mulighederne
for at styrke den samlede beskæftigelse. Regeringen vil til stadighed
være opmærksom på behovet for demokratisering af samfundets
institutioner, så borgerne sikres medindflydelse.\
\
Regeringen vil fremkomme med forslag til en reform af det kommunale
tilskuds- og udligningssystem, så det bliver enklere og mere
gennemskueligt, og der sikres en bedre sammenhæng mellem tilskud,
udgiftsbehov og skattegrundlag. Forskelle i lokal beskatning skal
afspejle forskelle i det politisk besluttede serviceniveau.\
\
Regeringen vil desuden vurdere den amtskommunale struktur i
hovedstadsområdet og andre særlige problemer i hovedstaden.\
\
I samarbejde med amtskommunerne vil regeringen udmønte aftalen om
udviklingen i vort sygehusvæsen, der i de kommende fire år sikrer midler
til afgørende kvalitetsforbedringer med flere behandlinger, kortere
ventetider og bedre service for borgerne. Der skal ved forbedret
økonomistyring, arbejdstilrettelæggelse og overordnet planlægning sikres
den bedst mulige udnyttelse af ressourcerne i sundhedssektoren.\
\
Regeringen er særlig opmærksom på behovet for bedre rammer for
behandlingen af de sindslidende.\
\
Den forebyggende indsats i sundhedspolitikken skal fortsat styrkes.\
\
Ved reform af arbejdsskadeforsikringen skal virksomhederne økonomisk
tilskyndes til bedre at forebygge skader.\
\
Det offentlige skal gå foran for at realisere målene for et 'sundt
arbejdsmiljø 2005'.\
\
Omsorgen for vore ældre skal forbedres som del af aftalerne mellem
staten og kommunerne. Det skal sikres, at der uddannes et tilstrækkeligt
antal medarbejdere indenfor ældreomsorgen. Regeringen vil tilskynde til
fortsat høj udbygningstakt m.h.t.\
\
ældreboliger og moderne plejehjem, så behovene kan dækkes, og det
forhindres, at ældre efter endt behandling bliver liggende på
sygehusene.\
\
Regeringen vil sammen med kommunerne kortlægge det nuværende
serviceniveau indenfor ældreområdet, ikke mindst hjemmehjælp mv. og på
baggrund heraf vurdere det fremtidige servicebehov - også i lyset af det
stigende antal ældre.\
\
Regeringen ønsker desuden med amter og kommuner at drøfte mulighederne
for at omsætte en del af den arbejdsmarkedspolitiske indsats over for de
ledige i nye faste jobs inden for offentlige serviceområder, hvor
behovet er særlig stort - især hjælpe- og omsorgsindsats på sygehus-,
plejehjems- og hjemmehjælpsområdet.\
\
Regeringens mål er fortsat, at der til de forældre, der ønsker det, er
en pasningsgaranti for alle børn fra et og op til seks års alderen. Ved
nye forhandlinger med kommunerne tidligt i 1995 vil der blive gjort
status og behovet for opfølgning på pasningsgarantien vil blive
vurderet.\
\
Regeringen vil fastholde, at der skal være mulighed for orlov til
børnepasning. I lyset af de indhøstede erfaringer vil regeringen
fremkomme med forslag til justering af ordningen.\
\
Regeringen vil nøje overvåge, at den aftalte indsats for særligt udsatte
og overfor problemerne i storbyerne føres ud i livet - f.eks. forbedring
af vilkårene for de sindslidende i lokalområderne, øget
behandlingsindsats for stofmisbrugere, særlig indsats i socialt
belastede boligområder og overfor hjemløse. Regeringen ønsker at udbygge
samarbejdet med de frivillige organisationer om dette arbejde. Det vil
løbende blive vurderet, om den iværksatte indsats er effektiv nok, og om
der er brug for at gøre mere.\
\
Regeringen vil følge op på initiativerne med henblik på at sikre øget
integration af flygtninge og indvandrere og fortsætte bestræbelserne på
at effektivisere behandlingen af asylsager.\
\
Regeringen vil lægge op til et bredt flerårigt forlig om bevillingerne
til politi og retsvæsen med det formål på særlige områder at styrke
politiets indsats og nedbringe sagsbehandlingstiderne ved domstolene.
Regeringen vil overveje nye initiativer og sanktioner især overfor
førstegangskriminelle unge.\
\
Den enkeltes retssikkerhed skal styrkes. Regeringen støtter forslaget
om, at ombudsmandens kompetence udstrækkes til fuldt ud at dække det
kommunale område med fornøden hensyntagen til det kommunale selvstyre.\
\
KULTUR OG NATIONAL IDENTITET Kulturpolitikken skal støtte frembringelsen
og bevarelsen af dansk kunst og kultur. Det er nødvendigt for at vi kan
fastholde dansk identitet i et samfund, der i stigende grad præges af
udenlandske medier og kulturtilbud, og Kulturpolitikken skal støtte
frembringelsen og bevarelsen af dansk kunst og kultur. Det er nødvendigt
for at vi kan fastholde dansk identitet i et samfund, der i stigende
grad præges af udenlandske medier og kulturtilbud, og af internationalt
samarbejde.\
\
Vi skal lade os inspirere udefra og selv skabe kunst og kultur af en så
høj kvalitet, at det vækker interesse hjemme og ude. I et lille land som
Danmark er det nødvendigt med en aktiv offentlig støtte for at skabe
gode økonomiske og fysiske rammer, som uden at styre kunst og
kulturlivet kan sikre mangfoldigheden.\
\
En aktiv kulturpolitik skal bidrage til borgernes aktive deltagelse i
kulturlivet over hele landet. Regeringen vil fremlægge en langsigtet
perspektivplan for byggeriet af statslige kulturinstitutioner.\
\
DANMARK I VERDEN Regeringen vil leve op til Danmarks globale ansvar,
internationale forpligtelser og europæiske engagement. Udfordringerne er
store, og bred folkelig forståelse og opbakning er nødvendig. Regeringen
vil leve op til Danmarks globale ansvar, internationale forpligtelser og
europæiske engagement. Udfordringerne er store, og bred folkelig
forståelse og opbakning er nødvendig.\
\
I EU-samarbejdet har Danmark en række vigtige ønsker og mål. Det er i
Danmarks interesse, at de nordiske ansøgerlande siger ja ved
folkeafstemningerne i efteråret 1994. Det nordiske samarbejde har en
selvstændig værdi og skal fortsat udvikles også i det nye Europa.\
\
Regeringen vil udnytte alle muligheder for nordisk samarbejde om
udviklingen af et mere åbent, dynamisk og demokratisk EU.\
\
Udvidelsen af EU med de nordiske lande og Østrig skaber også grundlaget
for at løse den næste udfordring: En tættere tilknytning af landene i
Central- og Østeuropa og de baltiske lande med henblik på medlemskab.
Det vil være et vigtigt bidrag til stabilitet og sikkerhed i Europa.\
\
Regeringen vil i EU fortsat arbejde for at fremme hensynet til vækst og
beskæftigelse, miljø, åbenhed og nærhed i fortsættelse af 'Danmark i
Europa', der er udtryk for en langsigtet dansk EU-politik.\
\
Danmark vil med Edinburgh-afgørelsen som grundlaget for den danske
politik deltage aktivt i forberedelserne til EUs regeringskonference i
1996.\
\
EU skal styrkes, når det gælder en fælles indsats for øget beskæftigelse
og bedre miljø i Europa og når det gælder en mere aktiv rolle for EU i
det globale samarbejde herom. Det indre marked føres i overensstemmelse
med topmødebeslutningen fra Korfu ud i livet med fuld hensyntagen til
miljøspørgsmålene. I denne sammenhæng sikres vigtige nationale
miljøbeskyttelsesforanstaltninger.\
\
Regeringen vil inden sommeren 1995 fremlægge en embedsmandsrapport, der
analyserer mulige forslag til ændringer af traktaten.\
\
Regeringen indbyder - i erkendelse af, at udviklingen ikke bør gå forud
for befolkningens ønsker - til en bred folkelig dialog om danske forslag
og initiativer på konferencen. I samarbejde med Folketingets partier vil
regeringen derefter udarbejde et dansk memorandum.\
\
Det særlige danske grundlag i henhold til Edinburgh-afgørelsen kan kun
ændres ved en ny folkeafstemning.\
\
NATO, FN og CSCE er grundlaget for dansk sikkerhedspolitik. Medlemskabet
af NATO er fundamentalt for Danmarks forsvar.\
\
Det danske engagement i FNs konfliktforebyggende og fredsbevarende
virksomhed skal fastholdes.\
\
Regeringen ønsker et nyt, bredt flerårigt forsvarsforlig. Forsvarets
fortsatte omstilling til den ændrede sikkerhedspolitiske situation og de
nye internationale opgaver vil stå i centrum her. På grundlag af
rapporten om fremtidige konflikttyper og konsekvenser for forsvaret og
det efterfølgende udredningsarbejde vil regeringen fremlægge et udspil
om forsvarets fortsatte omstilling med videreførelse af de principper
for forsvarets udgiftsdækning, som blev fastlagt i det nuværende
forsvarsforlig.\
\
Friere verdenshandel og økonomisk bistand til de fattige lande er et
væsentligt bidrag til stabilitet i verden. Regeringen vil fastholde
udviklingsbistanden på det vedtagne niveau og fortsætte den aftalte
gradvise optrapning af miljø- og katastrofefonden med udvidelse af
anvendelsesområdet fra 1996. Regeringen vil også fortsætte
øststøtteprogrammerne.\
\
FN er central i den danske internationale indsats. Derfor er det
vigtigt, at verdensorganisationen i 50-året for sin grundlæggelse finder
ny og aktiv opbakning blandt sine medlemmer.

  Titel          
  -------------- --------------------------------------------------------------
  Stednavne      Danmark
  Emneord        Regering Landspolitik
  Personer       
  Virksomheder   Regeringen\_Nyrup\_II Socialdemokratiet Radikale\_Venstre CD

**Alt materiale i Infomedia er ophavsretligt beskyttet**\
\
Kunden må ikke sælge, videregive, distribuere, gengive eller
mangfoldiggøre materiale fra Infomedia uden særlig og skriftlig aftale
med Infomedia. Overført (downloadet) materiale skal slettes efter
anvendelsen og må ikke indlægges i informationsgenfindingssystemer, som
for eksempel elektroniske postsystemer, databaser, fælles netværk eller
lignende.\
\
 \
\
**Videreformidling**\
\
Kunden må foretage videreformidling (ved videreformidling forstås
kopiering, distribution via elektronisk post, tilrådighedsstillelse i
databaser, på netværk eller lignende) af modtagne overskrift- og
indledningsformater inden for kundens egen virksomhed. Al anden
videreformidling af materiale fra Infomedia skal aftales skriftligt med
Infomedia.

Øverst på formularen

Nederst på formularen

